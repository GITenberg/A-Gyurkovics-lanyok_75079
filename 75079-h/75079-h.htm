<!DOCTYPE html PUBLIC "-//W3C//DTD XHTML 1.0 Transitional//EN"
    "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="hu" lang="hu">
<head>
<meta name="generator" content=
"HTML Tidy for HTML5 for Linux version 5.7.45" />
<meta http-equiv="Content-Type" content=
"text/html; charset=utf-8" />
<meta http-equiv="Content-Style-Type" content="text/css" />
<title>The Project Gutenberg eBook of A Gyurkovics-lányok by Ferenc
Herczeg</title>

<style type="text/css">
/*<![CDATA[*/
body {
 margin-left: 10%;
 margin-right: 10%;
}

h1,h2 {
 text-align: center;
 clear: both;
 line-height: 200%;
}

h2 {
 margin-top: 2em;
}

h2 span.smaller {
 font-size: 80%;
}

p {
 margin-top: 0.75em;
 margin-bottom: 0.75em;
}

body > p {
 text-align: justify;
 text-indent: 1.5em;
}

hr {
 width: 33%;
 margin-top: 2em;
 margin-bottom: 2em;
 margin-left: auto;
 margin-right: auto;
 clear: both;
}

hr.chap {width: 65%}

.pagenum {
/*  visibility: hidden; */
/*  display: none; */
 position: absolute;
 right: 2%;
 color: gray;
 font-size: smaller;
 text-align: right;
 text-indent:0;
}

.blockquot {
 margin-left: 10%;
 margin-right: 0%;
 text-align: justify;
 font-size: 0.9em;
 text-indent: 1.5em;
}

.center {
 text-align: center;
 text-indent: 0;
}

.caption-small {font-weight: bold; font-size: small;}

.caption {font-weight: bold;}

.caption-large {font-weight: bold; font-size: large;}

.caption-largest {font-weight: bold; font-size: 2em;}

.figcenter {
 margin: auto;
 text-align: center;
}

.footnotes {
 border: dashed 1px;
}

.footnote {
 margin-left: 10%;
 margin-right: 10%;
 font-size: 0.9em;
 text-align: justify;
}

.footnote .label {
 position: absolute;
 right: 84%;
 text-align: right;
}

.fnanchor {
 vertical-align: super;
 font-size: .8em;
 text-decoration: none;
}

.figcenter, .figcenter img {
 max-width: 100%;
}

ul.TOC {
 list-style-type: none;
 padding-left: 10%;
 text-indent: -5%;
 width: 70%;
 text-align: justify;
}

ul.TOC li {
 margin-top: 0.25em;
}

.TOC .roman {
 width: 4em;
 display: inline-block;
 text-align: right;
}

span.ralign {
 position: absolute;
 text-align: right;
 right: 15%;
 top: auto;
}
/*]]>*/
</style>
</head>
<body>
<div style='text-align:center'>*** START OF THE PROJECT GUTENBERG EBOOK 75079 ***</div>
<hr class="chap" />
<div class="chapter"></div>
<div class="figcenter"><img src="images/cover.jpg" alt="" title=
"" /></div>
<hr class="chap" />
<p class="center"><span class="caption">HERCZEG FERENC
MUNKÁI</span></p>
<p class="center"><span class="caption-large">A
GYURKOVICS-LÁNYOK</span></p>
<hr class="chap" />
<p class="center"><span class="caption-large">HERCZEG FERENC
MUNKÁI</span></p>
<p class="center"><span class="caption-largest">A
Gyurkovics-lányok</span></p>
<p>&nbsp;</p>
<p>&nbsp;</p>
<div class="figcenter" style="width: 78px;"><img src=
"images/i001.png" alt="Magyart a magyarnak" title=
"Magyart a magyarnak" /></div>
<p>&nbsp;</p>
<p>&nbsp;</p>
<p class="center"><span class="caption">BUDAPEST, 1910</span></p>
<p class="center"><span class="caption-small">SINGER ÉS WOLFNER
KIADÁSA</span></p>
<hr class="chap" />
<p class="center"><span class="caption-large">HERCZEG
FERENC</span></p>
<h1>A Gyurkovics-lányok</h1>
<p>&nbsp;</p>
<p>&nbsp;</p>
<div class="figcenter" style="width: 78px;"><img src=
"images/i001.png" alt="Magyart a magyarnak" title=
"Magyart a magyarnak" /></div>
<p>&nbsp;</p>
<p>&nbsp;</p>
<p class="center"><span class="caption">BUDAPEST, 1910</span></p>
<p class="center"><span class="caption-small">SINGER ÉS WOLFNER
KIADÁSA</span></p>
<p class="center"><u><i>Huszonhatodik ezer</i></u></p>
<p class="center"><i>Minden jogot fenntartunk.</i></p>
<p class="center"><span class="caption-small">BUDAPESTI HIRLAP
NYOMDÁJA</span></p>
<hr class="chap" />
<div class="chapter"></div>
<p><span class="pagenum"><a name="Page_5" id=
"Page_5">-5-</a></span></p>
<p>A tavasszal le kellett mennem a Szerémségbe, hogy keresztvízre
tartsak egy hathónapos kis pogányt. Az ősszel toppant a világba, de
én már nyolc esztendővel előbb, jogászkoromban, megigértem az
apjának, hogy komája leszek.</p>
<p>Elfoglaltságom és a fővárosi ember tunyasága tartott vissza
attól, hogy idejében ura legyek a szavamnak és mivel csökönyös
cimborám megkötötte magát, hogy én leszek a keresztapa vagy senki
más: féléven át egyre jöttek a Száva mellől a hivogató, a sürgető,
a fenyegető levelek.</p>
<p>Jöttek a tudósítások a gyerekről. Már kapkod kövér kezével a
Stüssi-vadász után. Már kanálból issza az ürmöst, már kerekre
nyitja a szemét és csettent a nyelvével, ha hallja az édesanyja
nótáját. És még nincs megkeresztelve. <span class=
"pagenum"><a name="Page_6" id="Page_6">-6-</a></span></p>
<p>A pópa fenyegetődzik, az édesanyja búsul, a dadája pedig restel
vele az utcára menni, mert egyre kérdik tőle, gonosz szomszédok
kérdik: Hogy hívják ezt a nagy fiút?</p>
<p>Egy nap táviratot kaptam az asszonytól. Az anyai szív
kétségbeesett jajkiáltása volt: „A gyerek ma megszólalt. Azt
mondta: Az ördög vigye el az én keresztapámat! – Olga.“</p>
<p>Már ennek nem tudtam ellentállni. Útra keltem, egy szőrös
hintalóval, egy nikkeltengelyü gyerekkocsival a podgyászom közt, a
pópának szánt körmöciekkel a zsebemben.</p>
<p>Fél éjszakán át aludtam a vasúti kocsiban és mikor reggel
fölébredtem, Bács-Bodrog határában találtam magamat.</p>
<p>Verőfényes, édes tavaszi reggel volt; a vonat pipacsos rétek és
kénsárga repcetáblák közt nyargalt; a csatornák fölött ujjongó
fecskék kergetőztek; a tejszínü, ragyogó szemhatáron rucarajok
húzódtak a fiatal füzesek felé, mint megannyi szúnyograj.</p>
<p>Egy-egy tanya maradt el mellettünk, egy-egy község. Az apró
házak félénken lapultak meg a templom körül, mintha megszeppentek
volna a gyorsvonat dübörgésétől. Közbe <span class=
"pagenum"><a name="Page_7" id="Page_7">-7-</a></span> úri házak
mohlepte tetővel, a kerti bokrok közül kirikító verandával.</p>
<p>Valami kimondhatatlan nevü, rongyos kis állomáson kackiás
bunyevác menyecskék és subás parasztok tolongtak a kerítés
körül.</p>
<p>A kerítésen túl négyesfogat állott, a homokfutóról három nyalka
uriasszony szökött le, gavallérja kezére támaszkodva. Szép,
hosszúnövésü, egészséges és nagyon eleven asszony volt mind a
három, kettő barnahaju, a harmadik aranyszőke.</p>
<p>Az egész világot fitymálva, hosszu, mágnásos léptekkel jöttek a
perronra. Pedig az egész világ csak őket nézte és reájuk
mosolygott. Az utasok, a parasztok, az asszonyok, a zsandárok, meg
én is. A kormos arcu fűtő ott elől nekidőlt a lokomotiv
mellgátjának és kinyujtott nyakkal bámulta őket. A kalauzok
szolgálatkészen csapkodták az elsőosztályu kocsik ajtaját, a vasuti
főnök pedig maga hozta utánuk a monogrammos bőröndöket, hogy le ne
késsenek a vonatról.</p>
<p>Ők maguk mindezt természetesnek találhatták, mert egy csepp
utazó lázt sem mutattak, semmivel sem törődtek, hanem nyugodtan
nézegették, cserélgették a virágokat, <span class=
"pagenum"><a name="Page_8" id="Page_8">-8-</a></span> amelyeket a
kezükben hoztak, meg a napernyőjükben. A gavallérjuk ezalatt
gyöngéden gondozta hosszúszőrü setterkutyáját.</p>
<p>A harang megszólalt, a vonat elindult. Az utolsó pillanatban egy
hozzáértő kéz kinyitotta a kocsim ajtaját, elsőnek egy kutya
szökött be hozzám, aztán a kutya gazdája, a három szép asszony
gavallérja.</p>
<p>– Itt tán lesz hely…</p>
<p>Egy percig farkasszemet néztünk, aztán mindketten elkiáltottuk
magunkat.</p>
<p>– Horkay Feri!</p>
<p>– Ni! Te vagy?</p>
<p>Kezet fogtunk.</p>
<p>Gyerekkori kedves cimborám volt Horkay, akivel együtt jártuk a
gimnáziumot és akinek Kajetán páter ismételten megjósolta, hogy
velem egy akasztófán fogja végezni pályafutását.</p>
<p>Emlékszem: szikrázó szemü, rettenetesen vásott fickó volt, az
osztály humoristája. Ügyes, mint egy cirkuszbohóc és erős, mint egy
párduckölyök. Balkezes volt és félelmetes biztossággal kezelte a
parittyát. A kofák, a városi pandurok, a mesterinasok, <span class=
"pagenum"><a name="Page_9" id="Page_9">-9-</a></span> meg a diákság
egyéb esküdt ellenségei úgy féltek a maliciózus ötleteitől, mint a
harmadnapos hidegleléstől; mi fiúk pedig imádtuk és vezérünknek
ismertük el. Az egész városban különben az volt a neve: bácskai
bicskás.</p>
<p>Mikor legelőször lépett be az osztályunkba, elbizakodottságával
és betyáros elegánciájával rögtön meghódított bennünket. A homályos
termen kacagó napsugár villant végig, irkáinkat és könyveinket
meglebbentette a szabadság szele. Ő, aki minden tekintéllyel
szemben a testet öltött renitencia volt, tekintély lett
köztünk.</p>
<p>Egyszer aztán kicsapták az osztályból, mint már előbb kicsapták
vagy féltucat intézetből, az édesapja pedig elvitte a fővárosba,
valamelyik pedagógiai fegyintézetbe. Azóta sem láttam. Olyanformán
képzeltem el mindig, hogy Horkayt valaha mint gavallér rablóvezért
fogom viszontlátni, mint divatos Rinaldinit, – és most angolos
szabásu vadászruhában láttam, amint három szép asszonyt emelt ki a
négyes fogatából…</p>
<p>Horkay Feri! <span class="pagenum"><a name="Page_10" id=
"Page_10">-10-</a></span></p>
<p>Most is a régi volt.</p>
<p>A jókedvü elbizakodottság, a malicia ott mosolygott a bajusza
alatt, a kötekedő kedv ott csillogott a szemében.</p>
<p>Úgy sejtettem, hogy parittya helyett most alkalmasint a
vadászpuskát kezeli félelmetes biztossággal, a kofák és a
mesterinasok helyett pedig talán a férjeknek kellemetlenkedik.</p>
<p>– Bács-Tamásra megyek, – magyarázta Horkay, – kétórányira ide… A
kis Gyurkovics Mici lakodalmát üljük és én leszek a vőfélye… A
három szép asszony, akit magammal viszek, a menyasszony nénje…</p>
<p>– Rokonaid?</p>
<p>– Unokatestvérek vagyunk vagy micsodák… Most magukra hagytam
őket, mert álmosak… Nem aludhattak az éjszaka a nagy lármánktól,
azelőtt való éjszaka meg táncoltak…</p>
<p>– Több is van még ebből a csinos fajtából?</p>
<p>– Heten vannak Gyurkovics-lányok, heten, mint a gonoszok. Öt már
főkötő alatt van, most megy férjhez a hetedik. <span class=
"pagenum"><a name="Page_11" id="Page_11">-11-</a></span></p>
<p>– És a hatodik kolostorba készül?</p>
<p>Horkay vállat vont.</p>
<p>– Isten tudja, mi lesz vele.</p>
<p>– Csunya?</p>
<p>– Ellenkezőleg! Hozzáértők mondják, hogy a legcsinosabb a hét
közt… Erre különben nem adok semmit, mert ezekkel a lányokkal úgy
van az ember, hogy amelyikre éppen ránéz, azt látja
legszebbnek…</p>
<p>A Gyurkovics-lányokról beszélgettünk, aztán más egyébről, aztán
megint csak a Gyurkovics-lányokról. Érdekelt minden szó, amit
Horkay róluk mondott, mert ez a nevezetes familia sűrűn szerepelt
Budapesten is. Mindenki ismeri őket látásból, mindenki látta már
őket az utcán, a jégen, a báli termekben…</p>
<p>A tamási Gyurkovicsok minden évben egyszer, úgy farsang tájékán,
zsebre tették a dohánytermés árát, aztán fölmentek mulatni
Budapestre, a képviselő Gyurkovicshoz. És amint a talpuk alatt
érezték a budapesti aszfaltot, az arcukon meg a sok idegen ember
kiváncsi pillantását, nem lehetett velök tovább bírni. Délben a
Koronaherceg-utcán, ebéd után a jégen keltettek jókora feltünést,
<span class="pagenum"><a name="Page_12" id=
"Page_12">-12-</a></span> este sorra járták a színházakat és
bálokat, hajnalig be sem tudtak telni a nótázással, pezsgőzéssel. A
merre pedig jártak, pincérre, cigányra és kocsisra csak úgy hullott
az osztrák-magyar értékü áldás.</p>
<p>Akkora nagy familia voltak, amilyen csak a régi patriárkák
idejében volt divatos. Az ebédlőkben mindig egész banketasztalt
ültek körül, egész csomó fiatal úr – mindannyinak izmos termetén és
napbarnította arcán meglátszott a sok havi kénytelen szolidság és a
déli levegő hatása, – volt köztük képviselő, gazda, katona és
szolgabíró. A Gyurkovics-fiúk nevezetesek voltak arról is, hogy
mindenfelé udvarolgattak, de egyikük sem házasodott meg.
Gyurkovics-lánynak ellenben nem udvarolt pártiképes emberfia úgy,
hogy feleségül el nem vette volna.</p>
<p>Majd minden évben hoztak magukkal eladó leányt, akinek odafönn,
Budapesten, férjet találtak. És amint az egyik főkötő alá került, a
másik már türelmetlenül várta, hogy ráadják a hosszu szoknyát.</p>
<p>Szép, hosszu és nagyon kacér lányok voltak, akik hét újrát végig
tudtak táncolni <span class="pagenum"><a name="Page_13" id=
"Page_13">-13-</a></span> és virradásig ott tudtak ülni az
ebédlőasztalnál, anélkül, hogy arcukon az unottság legkisebb jele
látszott volna. Hajnalban, miután egy gyors pillantással engedelmet
kértek a képviselő-bátyjuktól, rendesen cigarettára gyujtottak. Ha
pedig egyik asztalszomszédjuk, a pezsgő és a meztelen leánykarok
hatása alatt olvadozni kezdett, azt mondták neki: beszéljen az
édesmamával.</p>
<p>Ily módon a leányok sorra férjet találtak, és mondják, hogy
mindannyiból jó feleség lett.</p>
<p>Mikor a kelengyéjük ki volt állítva a váci-utcai kirakatokban,
az emberek a címeres<a name="FNanchor_1" id=
"FNanchor_1"></a><a href="#Footnote_1" class="fnanchor">1)</a>
asztalkendők és csipkepongyolák láttára találgatni kezdték, hogy
vajjon mennyire rúghat egy-egy leánynak a hozománya. A beavatottak
csak mosolyogtak, mert tudták, hogy a pongyolákon kívül még csak
egy plüs-szalonra telik, az apanage pedig abból a húsz üveg
baracklekvárból áll, amit ő nagysága ősszel a menyecske-leányainak
küldeni szokott.</p>
<p>Két óra hosszat, míg csak a vonat <span class="pagenum"><a name=
"Page_14" id="Page_14">-14-</a></span> Tamásra nem ért, folyton a
Gyurkovics-lányokról beszélgettünk. Azaz, hogy Horkay beszélt csak,
én két füllel hallgattam. Jól ismerte embereit és szelid malicia
hangján szellőztette viselt dolgaikat, mint a fiatal apa, ha
leánygyermekei csinyjeivel kérkedik. Közbe meg hangot adott benne a
társszerző hiúsága, aki részt követel magának egyik-másik
csattanósabb léhaság szellemi tulajdonjogából.</p>
<p>Mikor a vonat keresztülrobogott a tamási hídon, már be voltam
avatva hat Gyurkovics-lánynak a történetébe. Ezek a történetek
tulajdonképpen nem is voltak történetek, mert egy-egy kisasszonynak
az első báljával kezdődtek és az eljegyzésével végződtek. Első
báljok előtt a leányok a gyermekszoba homályában folytattak
talányos exisztenciát, a lakodalmuk után pedig – nos, akkor megint
a gyermekszoba homályába tűntek el.</p>
<p>Be voltam avatva Sári, Ella, Katinka, Terka és Liza asszonyok
történetébe és ismertem Gyurkovics Mici, a mostani menyasszony
mátkaságának előzményeit is.</p>
<p>A hatodik leányról nem tudhattam meg <span class=
"pagenum"><a name="Page_15" id="Page_15">-15-</a></span> semmit.
Klárikával még nem is történt semmi. Bálozott, kikosarazott egypár
jóravaló embert és pártában maradt. Miért? Senki nem tudja, ő maga
talán legkevésbbé.</p>
<p>– Szerelmes valakibe? – találgattam.</p>
<p>Horkay elcsodálkozva nézett rám, mintha nem értené meg ezt a két
szót.</p>
<p>A pályaudvaron hangos társaság várta a vőfélyt. Egypár jókedvü
asszony és leány, egész raj matróz-sipkás gyerek, egypár gavallér
és két-három zöldlibériás hajdu a háttérben.</p>
<p>A kerekek dübörgésébe és a gép sistergésébe cigányzene cincogása
vegyült; az országút felől, hol néhány négyesfogat várakozott,
lónyerítés és toporzékolás hallatszott.</p>
<p>Egy huszárezredes türelmetlenül kutatta végig a kocsikat. Mikor
a szép asszonyok ablaka alá ért, egy marék rózsát szórtak az
arcába.</p>
<p>– Itt vagyok!</p>
<p>Horkay kezet fogott velem, aztán a kutyájának szólt és kilépett
a perronra. Utána hajoltam és láttam a zöld vadászkalapját, amint
eltűnik a tarka, asszonyi <span class="pagenum"><a name="Page_16"
id="Page_16">-16-</a></span> napernyők közt, amelyeknek
tulajdonosnőire olyan szeretetreméltó csípősségeket tudott
mondani.</p>
<p>A gyorsvonat tovább sietett s én a töltést szegélyező sűrű
akácos faltól már nem láttam semmit.</p>
<p>Ráértem gondolkozni és miközben a sárga repcetáblák és a zöld
vetések szédítő sebességgel perdültek el mellettem és a nyitott
kocsiablakon arcomba csapott a bársonyos, tavaszi levegő: a
Gyurkovics-lányok és megint csak a Gyurkovics-lányok jártak az
eszembe.</p>
<p>Mikor pedig messziről megláttam a péterváradi citadellát, amely
merészen fúródik a déli égboltozat azurjába, már megcsináltam
magamnak valamennyi leány történetét.</p>
<p>Ime elmondom ezeket az együgyü történeteket, amelyek még a
pointjükkel sem hatnak, mert hiszen előre megmondtam, hogy
lakodalommal végződik mindannyi. <span class="pagenum"><a name=
"Page_17" id="Page_17">-17-</a></span></p>
<div class="chapter">
<h2><span class="smaller">I</span><br />
Sárika</h2>
</div>
<p><span class="pagenum"><a name="Page_18" id=
"Page_18">-18-</a></span></p>
<p><span class="pagenum"><a name="Page_19" id="Page_19"><br />
-19-</a></span></p>
<p>A keresztény időszámításunk nem tudom hányadik évében történt,
de már az atléta-bálok korszakában, hogy a Vigadóban Gyurkovics
Sárikának bemutattak egy fiatal urat. Önök kétségkívül azt
gondolják magukban, hogy az ilyen bemutatás nagyon hétköznapi
esemény? Ha türelmesen végighallgatnak, be fogják ismerni, hogy
ezzel egy nagy horderejü akció vette kezdetét. A zene ekkor éppen a
Treff dame-keringőt játszotta.</p>
<p>Az erősen befűzött és nagyon jókedvü leány, egy feltünően jól
konzervált mama társaságában, ott ült a lady udvara tájékán. Ha nem
volnék lelkiismeretes író, azt is mondhatnám: Gyurkovicsék ott
ültek a lady udvarában. Ha maliciózus volnék, azt mondanám: ott
ültek az udvaron kívül. De én a történeti igazság ellen nem akarok
<span class="pagenum"><a name="Page_20" id=
"Page_20">-20-</a></span> véteni, Gyurkovicsék társadalmi ambiciói
ellen sem, azért azt mondom: a lady udvara tájékán ültek.</p>
<p>Horkay Feri, a báli bizottság ellenőre, egy fiatal úrral a
karján, utat tört magának egy frakkos sorfal közt és azt mondá
rokonának:</p>
<p>– Sárika! Bemutatom magának a legjobb barátomat, – izé urat…</p>
<p>Elfelejtette a legjobb barátja nevét! Már csak annyira
emlékezett, hogy valami Zoltánnak hívják. A bemutatott meghajolt,
azzal a bizonyos szögletes gráciával, amely a gentry-fiatalság
szabadkőműves jele és azt mondta:</p>
<p>– Hidvéghy Zoltán vagyok.</p>
<p>Azzal reátette a tenyerét a halcsontos és acélpántos remekműre,
amelybe a szegény Sárika fiatal termetét préselték és
körülkeringőzött a termen. Jól táncoltak mind a ketten. Mikor a
terem felső végére értek és a nagy tolongásban karonfogva kellett
tovább haladniok, Hidvéghy elkérte hölgyétől a második négyest is.
Sárika kérdő pillantást vetett Horkayra, aki éppen a
szomszédságukban udvarolgatott valami <span class=
"pagenum"><a name="Page_21" id="Page_21">-21-</a></span> szép
asszonynak, – Horkay azonban óvatosan vállat vont. Azt akarta ezzel
mondani: – Táncoljon vele, de a saját felelősségére.</p>
<p>– Nem bánom, – mondotta Sárika.</p>
<p>– És rám fog ismerni, ha eljövök a négyesemért? – kérdezte
Hidvéghy.</p>
<p>Gyurkovics Sári levett a válláról egy fehér szegfüvirágot és
ártatlan arccal odaadta Hidvéghynek. – Erről meg fogom ismerni.</p>
<p>Nem is tehetett egyebet, mert a táncrendjét rábizta az
édesanyjára.</p>
<p>Itt közbe kell szúrnom valamit. Horkay Feri, mint említettem,
rokona volt Gyurkovicséknak, ha nem is nagyon közeli rokona, –
gimnázista kora óta pedig állandóan szerelmes volt a sokfejü család
egyik nőtagjába. Mérsékelten volt csak szerelmes, amennyire minden
ember bele szokott szeretni a csinos unokahugaiba. Gyurkovicsék
megtűrték a házukban, mert sokféle hasznát látták a gazdaságban. A
leányok tőle tanulták meg a rezgős csárdást, ő adott nekik
korcsolya-órákat, rajta köszörülték ki kacérságuk összes
fegyvereit. A fiatal urakat is Horkay mutatta be nekik <span class=
"pagenum"><a name="Page_22" id="Page_22">-22-</a></span> és, ha
éppen szükség lett volna reá, talán meg is verekedett volna
értük.</p>
<p>Szóval: a hors concours-cousin kötelességeit teljesítette és
annak jogait élvezte. A jogai sorába tartozott, hogy további
kötelezettség nélkül udvarolhatott a leányoknak és hogy karácsonyra
monogrammos szivartárcát kapott tőlük.</p>
<p>De térjünk vissza Sárikához, aki Hidvéghy karján már fölállott a
négyeshez, természetesen az édesanyjától legtávolabbra eső sarkában
a teremnek.</p>
<p>– Hová való maga? – kérdezte Sárika.</p>
<p>– Sárosmegyei vagyok, – mondta Hidvéghy.</p>
<p>Horkay, aki szemben állott velük, kissé elmosolyodott. A bácskai
emberek néha mosolyognak a sárosiakon, ami nem zárja ki, hogy a
sárosiak is ne mosolyogjanak a bácskaiakon.</p>
<p>– Itt töltik az egész telet? – kérdezte Hidvéghy.</p>
<p>A leány e föltevés ellen nagyon tiltakozott.</p>
<p>– Isten ments! Az unalmas volna. Még két hétig maradunk, aztán
délnek megyünk. <span class="pagenum"><a name="Page_23" id=
"Page_23">-23-</a></span></p>
<p>– Délnek! Olaszországba? – kérdezte a fiatal úr.</p>
<p>Horkay, aki a négyest rendezte, elvágtatott, mint a förgeteg és
így Sárika nagyobb veszedelem nélkül ráhagyta, hogy igenis,
alkalmasint Itáliába mennek.</p>
<p>– De a nyarat a Bácskában töltik?</p>
<p>– Egy részét a kastélyunkban, egy részét fürdőkben.</p>
<p>Hidvéghy, a kastély szó hallatára, megigazította a fehér
nyakravalóját és egyszerre nagyon előkelő arcot csinált. Még
szeretett volna valamit kérdezni, de erre nem volt szükség, a leány
magától is beszélt.</p>
<p>– Nem is olyan unalmas a vidék, mint a városi emberek gondolják…
Az ember reggel a parkban sétál, – jó nagy parkunk van, azt hiszem,
kétszázholdas… Alkonyatkor lovagolunk, vagy kocsikázunk… Én jobb
szeretek kocsikázni és ilyenkor magam hajtom a négy kis
ponny-lovamat… Vendégek is sűrűn járnak hozzánk… A Szibarics bárók
közeli rokonaink, aztán a Szilvásy grófok… Ismeri a Szilvásy
grófokat?</p>
<p>Hidvéghy azt mondta: <span class="pagenum"><a name="Page_24" id=
"Page_24">-24-</a></span></p>
<p>– Ha nem csalódom, már találkoztam velük… Nagybátyámnál, a
miniszternél, találkozhattam velük…</p>
<p>A miniszter szó hallatára Sárika tisztelettel nézett végig a
táncosán. Most már olyan bizalmasan csevegtek, mintha gyermekkori
jóbarátok lettek volna. Bizalmasan, mondom, de mégis bizonyos
előkelő tartózkodás hangján. Hidvéghy mintha rácsolt volna is egy
kicsit…</p>
<p>– Ha elhagyjuk Budapestet, útba ejtjük majd Kalocsát, – mondta a
leány. – Meglátogatjuk bácsikánkat, az érseket… Micsoda édes öreg
úr! Engem szeret legjobban a családban, és mindig kötekedik velem…
Néha azt mondja: Sárika, majd szerzek neked férjet!</p>
<p>– Azt hiszem, a férj az ő eminenciája hozzájárulása nélkül is
meglesz, – vélekedett Hidvéghy.</p>
<p>– Én is azt hiszem, – hagyta helyben Sárika.</p>
<p>Egy kicsit elgondolkozott ez érdekes témán, majd azt kérdezte
táncosától:</p>
<p>– Maga sárosmegyei?</p>
<p>– Hidvégh községben születtem, Sárosmegyében… <span class=
"pagenum"><a name="Page_25" id="Page_25">-25-</a></span> Van is ott
egypár barázda szántásom, – mindössze kétezer hold, – de nem
szeretek ott lenni, mert a kastélyom szörnyen unalmas és mogorva…
Képzeljen el egy ötszázéves rablóvárat, fekete tornyokkal, ötven
szobával, mindegyik szoba akkora, mint egy templom…</p>
<p>– De az nagyon érdekes, – vélekedett Sárika. – Nálunk ilyesmi
nincsen; az egész Bácska sincs talán még ötszáz éves.</p>
<p>– Az ember úgy érzi magát az ilyen régi várkastélyban, mint a
tömlöcben.</p>
<p>– És most egész éven át Budapesten él? – kiváncsiskodott tovább
a leány.</p>
<p>– Itt élek, mert más okból is itt kell élnem. Nekem ugyanis
becsületes mesterségem is van ám… Ugy-e, azt nem nézte volna ki
belőlem? Én egy családi előítélet áldozata vagyok… A mi
familiánkban már ötszáz év óta mindig voltak bírák… Országbírák,
táblabírák, királybírák… Azóta szokássá vált, hogy a család egyik
tagja erre a pályára megy… Most én vagyok az áldozat és bírói
pályára kellett lépnem.</p>
<p>– Érdekes! És mennyire vitte már?</p>
<p>– Képzelje csak: törvényszéki jegyző <span class=
"pagenum"><a name="Page_26" id="Page_26">-26-</a></span> vagyok! Én
– törvényszéki jegyző! A szemébe nevettem a miniszternek, amikor
kinevezett, ő is nevetett és azt mondta: Mit akarsz? Csak nem
akarod mindjárt tanácselnökségen kezdeni!</p>
<p>A négyes véget ért és a miniszter öccse a helyére vezette az
érsek hugát. Sári később azt mondta Horkay Ferinek:</p>
<p>– Az összes atléták közt Hidvéghy ér legtöbbet. Úriember és nem
arrogáns.</p>
<p>Hidvéghy meg azt mondta a barátjának:</p>
<p>– Az idei leányok közt csak a Gyurkovics Sári ér valamit. Csinos
és nem képzelődő!</p>
<p>Horkay pedig azt mondta magában:</p>
<p>– Ezek ketten nagyon összeillenének…</p>
<p>Egy hétköznapi este Gyurkovicsék a Hungáriában vacsoráltak.
(Hétköznap alatt értettek minden napot, amelyen nem volt sem bál,
sem piknik.) A cigány, aki a kiszolgáló pincérekkel együtt Sárika
titkos imádói sorába tartozott, éppen valami bácskai nótát húzott,
amikor az asztalok közt megjelent Hidvéghy nyúlánk termete. Csipőbe
szabott, pompás téli kabátot viselt és nagyon fesztelenül mustrálta
a vacsorázó <span class="pagenum"><a name="Page_27" id=
"Page_27">-27-</a></span> hölgyeket. Aztán egyszerre meglátta
Sárikát. A leány pillantásában lehetett valami, amit Hidvéghy úgy
értelmezett, hogy tessék helyet foglalni! – mert letelepedett az
asztalhoz. Volt az asztalnál még egypár fiatalember, akikre
eleintén féltékeny volt, de akikről később kitudódott, hogy
mindannyian Gyurkovics-fiúk. Egy képviselő, egy huszártiszt, egy
szolgabíró, meg egy foglalkozásnélküli Gyurkovics. Mindannyian
erősen ittak, ivás közben nem mulasztották el poharaikat
összekoccintani, és mikor a szórakozott képviselő egy ízben mégis
elmulasztotta, a többi három szemrehányóan nézett rá és szomorúan
mondta:</p>
<p>– Úgy iszik, mint a csonaplai tamburás!</p>
<p>(Hogy miért viseltettek a Gyurkovics-urak olyan nagy megvetéssel
a csonaplai tamburás iránt, azt minden utánjárásom dacára sem
sikerült megtudnom.)</p>
<p>Minek szaporítsam a szót? Hidvéghy és Sárika másnap a jégen is
találkoztak, aztán egypár bálon, aztán mindennap.</p>
<p>Gyurkovicsné faggatni kezdte Horkayt.</p>
<p>– Mi ez a Hidvéghy tulajdonképpen? <span class=
"pagenum"><a name="Page_28" id="Page_28">-28-</a></span></p>
<p>– Semmit se tudok róla… Annyit tudok csak, hogy följár a
gentry-kaszinóba és hogy törvényszéki jegyző.</p>
<p>– Hiszen ennyi is elég! Milyen hivatalnok különben?</p>
<p>– Azt mondják, pontos és tisztakezü, csak szeret füllenteni.</p>
<p>– Én istenem, nagyobb bajuk ne legyen vele!</p>
<p>Egyszer megint a jégről jöttek. A gázlámpák már égtek és a
fiatalok, korcsolyáikkal csörömpölve, előre siettek, Horkay Feri a
mamával követte őket.</p>
<p>– Holnapután haza utazunk, – mondta Sárika.</p>
<p>Szomorúan mosolyogva tette hozzá:</p>
<p>– Nem szivesen megyek ám!</p>
<p>A Sárika szomorúsága olyan hatással volt Hidvéghyre, hogy a
fogadó lépcsőjén azt mondta neki: Sárika!</p>
<p>Sárika, – ebben semmi sincs; de ha valaki olyan szenvedélyesen,
olyan fájdalmasan mondja, mint Hidvéghy mondta, akkor az, akinek e
megszólítás szól, elpirul a prémes gallérjáig és szívdobogást kap.
Mikor a folyosón egyedül találták magukat, <span class=
"pagenum"><a name="Page_29" id="Page_29">-29-</a></span> a leány
már megint visszanyerte a bátorságát és halkan kérdezte:</p>
<p>– Maga olyan különös ma! Akar nekem valamit mondani?</p>
<p>Nem akart ő mondani semmit, csak szó nélkül meg akarta csókolni
az arcát. Az arcát akarta megcsókolni, de a megszeppent Sárika még
jókor félrekapta a fejét, és így a csók – hála istennek! – csak a
fülét érte.</p>
<p>Másnap Sárika, mivel sejthette, hogy a barátja a tegnapihoz
hasonló merényleten töri a fejét, nem engedte Hidvéghyt nagyon
közel magához. Búcsúzáskor mégis kezet nyujtott neki és lángvörös
arccal, nedves szemmel, de édes mosollyal kérte:</p>
<p>– Zoltán! Ne legyen olyan szemtelen!</p>
<p>– De mikor annyira szeretem! – fakadt ki a törvényszéki
jegyző.</p>
<p>Sárika másnap elsírta bánatát Horkaynak. A csókról nem tett
említést, – minek is? – csak annyit mondott:</p>
<p>– Ha szeret, akkor ne szemtelenkedjék, hanem beszéljen az édes
mamával, – mert én azt hiszem, hogy én is szeretem…</p>
<p>Horkay azt mondta: <span class="pagenum"><a name="Page_30" id=
"Page_30">-30-</a></span></p>
<p>– A fiatal urat bátorítani kell.</p>
<p>A sárosmegyei urakat rendesen nem kell bátorítani.</p>
<p>Horkay Feri bátorításának az lett az eredménye, hogy
Gyurkovicsné ő nagysága a következő táviratot intézte haza
Bács-Tamásra:</p>
<div class="blockquot">
<p>„Egy hétig maradunk még. Sárikának váratlan szerencséje akadt.
Hidvéghy Zoltán kitünő családból való, kétezerholdas, adósságmentes
birtokos, romantikus várkastéllyal és miniszteri nagybácsival.
Levélben többet.“</p>
<p>Hidvéghy Zoltán ugyanekkor a következő táviratot küldte haza
édesanyjának, a sárosi kamerális ispán özvegyének:</p>
<p>„Eljegyeztem magamat Gyurkovics Sárikával, a dúsgazdag bácskai
nagybirtokos leányával, a hercegprimás unokahugával és kizárólagos
örökösével. Többet levélben.“</p>
</div>
<p>(A hercegprimás ő főmagassága alkalmasint csak Hidvéghy
szórakozottsága folytán foglalta le a Gyurkovics-rokonságban azt a
helyet, amely jogosan a kalocsai érsek ő eminenciáját illette.)
<span class="pagenum"><a name="Page_31" id=
"Page_31">-31-</a></span></p>
<p>Gyurkovicsék tehát még egy hétig Budapesten maradtak. Hidvéghy
azalatt folyton a menyasszonya mellett ült a fogadó szobájában és
míg a fiatal Gyurkovics-urak olykép alkudtak meg testvéri
kötelességeikkel, hogy a szerelmes mátkapárra alkalmazható,
nagyobbrészt még a kőkorszakból fennmaradt, összes elmés
csípősségeket újra fölelevenítették: addig Gyurkovicsné
rendíthetetlen kitartással teljesítette a gárda tisztét. A szigoru
anyai ellenőrzés ellenére is megesett akárhányszor, hogy a fiatalok
asztalánál ravasz célzatossággal kínálgatták egymásnak a tálat,
csakhogy megérinthessék egymás kezét, az ivópoharukat pedig jobb
ügyre méltó következetességgel elcserélték, hogy megint
visszacserélhessék.</p>
<p>Hidvéghyt, Horkay barátja állítása szerint, egészen ostobává
tette a szerelem. Sárikát pedig szentimentálissá. A leány azelőtt
néha keményen összeperelt egyik bátyjával, – most ha egy-egy erős
szót mondtak neki, mindjárt a szemébe szökött a könny. Csudálatosan
szelid lett és ábrándos. Aztán ideges nyugtalanság vett rajta erőt,
majd állhatatos szomorúság. Mintha <span class="pagenum"><a name=
"Page_32" id="Page_32">-32-</a></span> nem is szerelmes boldogság
várakoznék reá a jövőben, hanem valami nagy, rettenetes
szerencsétlenség. És Hidvéghy is napról-napra sötétebb kedvü
lett.</p>
<p>Horkay már szinte sajnálni kezdte őket, de hiába próbálta
vallatni. Hanem egymásnak mégis kivallották a bajukat. Akkor
történt, amikor Gyurkovicsnét egy délután elnyomta az álom a
fogadói szobában és ők ketten az ablakfülkében meglapulva kedvük
szerint suttoghattak.</p>
<p>– Hol szeretne lakni mint asszony? – kérdezte a vőlegény
elgondolkozva.</p>
<p>– Óh, nekem mindegy, – mondta Sárika gyorsan. – A hol maga lesz,
ott jó lesz nekem is.</p>
<p>– A nyáron egypár hétre talán lemehetnénk a mamájához.</p>
<p>– Persze, hogy lemehetünk. A mama majd szorít helyet a
házban.</p>
<p>Azt mondta <i>házban</i>, – már nem <i>kastélyban</i>.</p>
<p>Tovább beszélt a házukról, félénken, szemérmetes pirulással és
mégis megkönnyebbülő lélekkel, mintha gyónást végezne. Elvett
valamit a tetejéből, leszedett <span class="pagenum"><a name=
"Page_33" id="Page_33">-33-</a></span> egész sor ablakot, aztán
összébb szorította a falakat, míg a nagyuri kastélyból csinos
vidéki ház nem lett. Később a kertjükről kezdett beszélni. Csinos
kert, futóbabos lugassal, kuglizóval. Az a bizonyos kétszázholdas
park, a miről a bálban beszéltek, tulajdonképpen nem az övék, hanem
a grófé, akinél a nagybátyjuk uradalmi ügyész… Hanem azért
eljárhatnak a parkba, amikor nekik tetszik.</p>
<p>Sárika elhallgatott és várta Hidvéghy arcán a hatást.</p>
<p>– Hohó, – így vagyunk? – gondolta magában a vőlegény. – Akkor
bátran a levegőbe röpíthetem én is az őseim várát!</p>
<p>Rögtön meg is tette.</p>
<p>– Mégis jobb lesz, ha magukhoz megyünk a nyáron, mert minálunk
alig van hely… Az édesanyám bérházban lakik, azt a bizonyos
várkastélyt már negyven évvel ezelőtt eladta az édesanyám
unokabátyja, akié volt… Most borovicskát főz benne a zsidó…</p>
<p>Kimondta és megkönnyebbülten sóhajtott föl. Hej! hogy
meggyűlölte már azt a nyomorult várkastélyt, fekete tornyaival és
<span class="pagenum"><a name="Page_34" id=
"Page_34">-34-</a></span> fenyegető bástyáival! Hetek óta úgy
érezte a mellén, mint a lidércnyomást.</p>
<p>Sárikának egyszerre nagyon jó kedve kerekedett. Nevetett, aztán
kedvet kapott körülnyirbálni a bácskai birtokukat. Addig nyirbálta,
míg már csak egy jókora puszta maradt meg belőlük. Kilencszáz hold
termőföld, de arra is tizenhárman vannak gyerekek.</p>
<p>Aztán megint elkomolyodott.</p>
<p>– Szegény Zoltánom! A maga kis menyasszonya ugyancsak rossz
párti ám!</p>
<p>Hidvéghy ezért majdnem megharagudott.</p>
<p>– Kérem, – mondta hidegen, – hozományvadásznak tart engem?</p>
<p>– Nem, nem, – bocsásson meg! Maga férfi és a munkájával el tudna
tartani egy nálam nagyobb étvágyu asszonyt is…</p>
<p>Sárika boldogan támasztotta barna fejét jegyese vállához, –
azaz, hogy támasztotta volna, ha Gyurkovicsné ő nagysága e
pillanatban föl nem riad szendergéséből és egy korholó pillantással
szét nem rebbenti őket.</p>
<p>Így hát a két nagybácsinak, az érseknek, meg a miniszternek
elfogyasztását is más alkalomra kellett halasztaniok. <span class=
"pagenum"><a name="Page_35" id="Page_35">-35-</a></span></p>
<p>Hidvéghy Zoltánt a rákövetkező tavasszal kinevezték királyi
aljárásbírónak. Két héttel reá megtartották a Bácskában a
lakodalmat. Ha az aljárásbiró úr azt hitte, hogy a felesége nem kap
hazulról semmit, akkor nagyon tévedett. Kapott három szobára való
igen szép butort, zongorát, meg teljes konyhaberendezést. Kapott
gyönyörü kelengyét, amely állott hat tucat zsebkendőből, ugyanannyi
tucat harisnyából és nem tudom még miből. Az ősszel pedig egész
láda baracklekvárt küldött neki az anyósa. <span class=
"pagenum"><a name="Page_36" id="Page_36">-36-</a></span>
<span class="pagenum"><a name="Page_37" id="Page_37"><br />
-37-</a></span></p>
<div class="chapter">
<h2><span class="smaller">II</span><br />
Ella</h2>
</div>
<p><span class="pagenum"><a name="Page_38" id=
"Page_38">-38-</a></span></p>
<p><span class="pagenum"><a name="Page_39" id="Page_39"><br />
-39-</a></span></p>
<p>A második Gyurkovics-lányt Ellának hívták, fél fejjel magasabb
és jóval kacérabb volt a nénikéjénél. Mikor az édesanyja fölhozta
Budapestre, a fiatal urak esküdöztek, hogy Ella a legcsinosabb
Gyurkovics-lány, akit életükben láttak, de ezt utóbb minden ujonnan
föltünő Gyurkovics-lányról is elmondták.</p>
<p>Ella különben bámulatos biztossággal mozgott az aszfalton és a
parketten, ami azt bizonyítja, hogy a nénje útmutatása nyomán
alapos, teoretikus ismeretekkel fölfegyverkezve lépett a világba.
Mindjárt első este, amikor öt órán át vacsoráltak a Hungáriában,
erőpróbának meghódította a cigánybandát, még pedig olyan alaposan,
hogy a primás ezentúl, bálban és vendéglőben egyaránt, folyton az
Ella nótáit húzta.</p>
<p>A fiatal urakon megint erőt vett a <span class=
"pagenum"><a name="Page_40" id="Page_40">-40-</a></span>
Gyurkovics-láz és úgy látszott, hogy Ellán áll, melyikükre nézve
fog a láz végzetes krizissel járni. Ella Gábor Endrének kedvezett
leginkább és e taktikai hibájának, melyet édesanyja utóbb még
gyakran lobbantott a szemére, köszönhette, hogy a család két hét
mulva házassági ajánlat nélkül utazott vissza a hazájába.</p>
<p>Gábor Endre, akinek Ella szörnyen megtetszett, elég csinos és
igen rendes fiatalember volt. Sőt a Gyurkovicsok szempontjából
éppen az volt a hibája, hogy nagyon is rendes volt. Olyan
fiatalember, aki a pincér számláját ellenőrzi, aki a szupécsárdás
alatt sem veszti el az eszét és pezsgős fővel is tud gondolkozni,
már magában véve gyanus jelenség.</p>
<p>– Azt hiszem, ez a Gábor Endre pénzt keres, – mondta
Gyurkovicsné ő nagysága. – Talán jó is volna, ha szélnek eresztenéd
és nem rontanád vele a többi dolgodat?</p>
<p>Ella dehogy is eresztette szélnek Gábor Endrét. Ha rajta állott
volna, más leánnyal nem is hagyta volna táncolni, szerette volna,
ha az utcán, a jégen is egyre maga mellett látja. Ha rajta állott
volna, legszivesebben <span class="pagenum"><a name="Page_41" id=
"Page_41">-41-</a></span> zsinóron vezette volna Gábor Endrét, mint
otthon az okos ujfundlandi kutyáját, aki megfélemlítette a
komorságával és akit mégis szeretett a hűségeért.</p>
<p>Megesett az a hallatlan eset, hogy a második Gyurkovics-lány,
talán a szupécsárdások, talán ama pár csepp pezsgő hatása alatt,
amit esténkint megivott, ha a poharát összekoccintotta a Gábor
Endre poharával, elvesztette az eszét.</p>
<p>És mialatt Ella önfeledten és csillogó szemmel figyelt Gábor
Endrére, Gyurkovicsné pedig aggódva figyelt Ellára, a fiatal ember
fejében kelletlen gondolatok jártak.</p>
<p>– Nem lehet ebbe a familiába beleházasodni, hiszen ezek
elpusztítanák magát Rotschildot is! Mondjuk, hogy van egy
milliójuk, – pedig nincs annyi, – ők meg lehetnek vagy tizen… Az
anyjuk még fiatal asszony, hát adhat egy-egy gyereknek
ötven-hatvanezer forintot… Ez annyi, mint két-háromezer forint évi
jövedelem…</p>
<p>Gábor a kezébe vette Ella legyezőjét.</p>
<p>– Nagyon csinos legyező! Szeretnék ilyesmit a hugomnak venni…
Nagyon drága? <span class="pagenum"><a name="Page_42" id=
"Page_42">-42-</a></span></p>
<p>– Egy cseppet sem! Ha akarja, rendelek egyet nyolcvan
forintért…</p>
<p>A fiatalember az ajkába harapott.</p>
<p>– Nyolcvan forint, – gondolta magában, – a havi fizetésemnek a
harmadrésze!</p>
<p>Az egyik Gyurkovics-fiu éppen javában veszekedett a pincérrel.
Monopolt rendelt és a pincér budafoki Monopolt hozott neki.</p>
<p>– Hát kocsis vagyok én, hogy magyar pezsgőt igyam? –
méltatlankodott a fiatal ember.</p>
<p>– Nem lehet ebbe a pénzpusztító familiába beleházasodni, –
konstatálta magában Gábor Endre.</p>
<p>A napok teltek, a dohánytermés ára elfogyott és Gyurkovicsék
csomagoláshoz láttak. Ellát, akin a szerelmes süldőleány összes
szimptomái mutatkoztak, nagyon elbúsította a válás gondolata. Egy
vigasztalása volt még: az a búcsú-piknik, amit Gábor Endre
kompániája rendezett Gyurkovicsék tiszteletére.</p>
<p>Úgy látszott a pikniken, mintha Ella udvarlója sajnálná az eddig
tanusított ellentállást. Egyre a leány mellett volt, minden
szavából kiérzett a válás miatt való bánkódása, <span class=
"pagenum"><a name="Page_43" id="Page_43">-43-</a></span> vacsoránál
pedig annyira belemelegedett az udvarlásba, hogy Ella végére sem
ért a várakozásteljes pirulásnak.</p>
<p>Hanem aztán történt valami, valami jelentéktelen ostobaság, ami
Endrét megint lehütötte. Úgy volt, hogy a cigányprimás kótába öntve
érzelmeit, nótát szerzett az Ella tiszteletére, amelyet <i>A
bunyevác hercegnő nótájá</i>-nak keresztelt el. A verse arról
szólt, hogy valahol a bács-tamási faluvégen fényes csillag van az
égen, – ami ugyan sem természeti tüneménynek, sem nótának nem új,
de egy-egy fogékony bácskai szivet még mindig meg tud annyira
indítani, hogy akár virradásig elzokog rajta.</p>
<p>Ella nem zokogott ugyan, csak fájdalmas mosollyal és behunyt
szemmel hallgatta a nótáját, aztán odafordult a
képviselő-bátyjához:</p>
<p>– Milán, hallod, adhatnál vagy három tízest.</p>
<p>– Minek neked a pénz?</p>
<p>– A cigánynak adnám.</p>
<p>– Az az én dolgom.</p>
<p>Nem adott. Ella egy percig gondolkozott, aztán levett a karjáról
egy csinos, <span class="pagenum"><a name="Page_44" id=
"Page_44">-44-</a></span> gyémántos aranykarikát és odadobta a
cigány tányérjára. A képviselő bosszankodott is, nevetett is, aztán
kiváltotta a huga ékszerét harminc forinttal.</p>
<p>Gábor Endre pedig begombolta a frakkját.</p>
<p>– Kötni való bolond volnék, ha ebbe a familiába beleházasodnám,
– dünnyögte magában.</p>
<p>Azzal otthagyta a megszeppent Ellát és élet-halálra udvarolni
kezdett egy asszonynak, akinek a nevét elfelejtettem.</p>
<p>Gyurkovicsék másnap hazautaztak. Ella édesanyja azt a lesújtó
tapasztalást vitte magával, hogy a második leánya, a bunyevác
hercegnő, akinek a farsangolásához oly vérmes reményeket fűzött,
nem vált be a társaságba.</p>
<p>Vagy nyolc hónap telt el a nevezetes farsang óta. Az idő erősen
őszre járt, és Gábor Endre, Horkay Ferenc barátja meghívására,
lement a Délvidékre fürjvadászatra.</p>
<p>Egypár napig vadászgattak már, amikor Horkay szóba hozta
Gyurkovicsékat, akik a szomszéd községben laktak. <span class=
"pagenum"><a name="Page_45" id="Page_45">-45-</a></span></p>
<p>– Tulajdonképpen meg kellene őket látogatnod… A télen sokat
találkoztál velük Budapesten…</p>
<p>Megállapodtak egy közös kirándulásban, Gábor Endre azonban már
előbb, egyedül is eljutott a Gyurkovicsék házába. Úgy esett, hogy
délig bejárták a tarlókat, puskával a hónuk alatt, délben
elvesztették egymást szem elől. Gábor a kocsikat kereste és fáradt
vizslájával toronyirányában baktatott előre, mígnem egyszerre a
szomszéd község határában találta magát. Valaki elmagyarázta neki,
hogy az a nagy, régi ház a falu végén a Gyurkovicséké.</p>
<p>– Elég jó ismerősük vagyok, hogy egy tányér levest kérhessek
tőlük, – gondolta magában a vadász és azzal betért a ház
udvarába.</p>
<p>A ház külseje nem árulta el lakóinak mágnásos kedvteléseit.
Gábor el sem akarta hinni, hogy itt lakik a bunyevác hercegnő. A
nagy, csendes udvar homokjában gyöngytyúkok kaparásztak, a kerítés
tele volt aggatva dézsával és tejes köcsöggel.</p>
<p>Gábor a folyosón nem talált egy eleven lelket sem. Nem mert
benyitni a lakásba, <span class="pagenum"><a name="Page_46" id=
"Page_46">-46-</a></span> félt, hogy pongyolában találná érni a
lustálkodó princesszeket és a cselédház felé tartott.</p>
<p>E cselédház előtti nagy eperfa árnyékában éppen nagymosás járta.
Egész raj vászoncseléd pletykázva szapulta a fehér ruhát, a
mángorló a ház eresze alatt állott, a vasalást is ott végezték, a
himzett mellü férfi-ingeket, amelyeknek a vasalása tudvalevőleg
különös lelkiismeretességet és szakértelmet kiván, különválogatták
és Ella kisasszony vasalójára bízták. Mert a bunyevác hercegnő is
ott állott, fehérbabos kendővel a fején, könyökig meztelen
karokkal, a nyakán behajtott háziruhában és a melegtől kipirult
arccal fújta a vasaló parazsát…</p>
<p>Ahogy meglátta a vadászt és ráismert, elsikoltotta magát és a
papucsait útközben elhagyva, berohant a házba. A mosásban segédkező
vászoncselédek közül kettő-három, mindannyi Gyurkovics-lány, kevés
gondolkozás után követte nénje példáját. Csak a hamisítatlan
parasztlányok folytatták nagy hidegvérrel a munkájukat.</p>
<p>Mikor Gábor utóbb számon kérte <span class="pagenum"><a name=
"Page_47" id="Page_47">-47-</a></span> Horkaytól ezt a különös
dolgot, az egykedvüen vállat vont.</p>
<p>– Mit akarsz? Gyurkovicsnénak annyi a gyereke, hogy jut belőle
az egész gazdaságba, a fiúk künn járnak a földeken, a leányok pedig
a konyhában, az istállóban, a pincében. Ők takarítanak, főznek,
mosnak, a vásárra való tejbe is ők töltik a vizet, a borpancsolást
is ők végzik…</p>
<p>– Ha láttad volna őket Budapesten!</p>
<p>Gyurkovicsék különben nagyon megszeppentek, amikor Gábor
hirtelen megjelent a házukban. Hiszen várták a látogatását, de csak
egypár nap mulva. Addig még rendbe hozhatták volna a ház tájékát,
egypár bérest pedig a régi libériákba öltöztettek volna. Hanem most
már le voltak leplezve, – ennek az embernek, aki a mosogató teknő
előtt látta őket, nem imponálhattak többet a budapesti
farsangon…</p>
<p>Ella kisasszony ennélfogva kissé elcsodálkozott, amikor Gábor
Endre, a fürj-évad alatt, többször is betért a házukba.</p>
<p>Egy nap a fiatalember megint betoppant és a granáriomban találta
a leányt. <span class="pagenum"><a name="Page_48" id=
"Page_48">-48-</a></span> Kötéssel a kezében felügyelt a munkásokra
és nagy kendővel a fején védekezett a kavargó por ellen. Most már
nem futott el Gábor elől, letett már arról a reményről, hogy
imponálhasson neki. A fiatalember letelepedett melléje egy zabos
zsákra, a leány meg a vállára csusztatta a kendőjét.</p>
<p>Beszélgettek egy kicsit, közömbös dolgokról.</p>
<p>– Tudja, Ella, mikor magával a pesti pikniken táncoltam, nem
sejtettem volna, hogy még így is lássam…</p>
<p>A leány az ajkába harapott, aztán hirtelen elhatározással,
merészen a fiatalember szemébe nézett.</p>
<p>– Magának az mindegy lehet. A pikniken éppen oly kevéssé
tetszettem magának, mint a granáriumban tetszem.</p>
<p>– Téved! A pikniken is tetszett, de a granáriumban is
tetszik.</p>
<p>– De a pikniken mégis jobban tetszettem?</p>
<p>– Megint téved! Így szivesebben látom!</p>
<p>– Ugyan?</p>
<p>A leány hirtelenül végig nézett magán, <span class=
"pagenum"><a name="Page_49" id="Page_49">-49-</a></span> aztán
behuzta erős talpu bőrcipőjét a perkálruha alá.</p>
<p>A béresgazda zsákokért jött és Ella, kulcsaival csörömpölve
fölmászott az emeletre. Mire visszajött, szokott merész mosolyával
azt kérdezte Gábor Endrétől:</p>
<p>– Mondja, miért tetszem most jobban?</p>
<p>– Mert most már azt merem remélni, hogy szerényebb sorsu férj
mellett…</p>
<p>Nem fejezte be. Ella később halkan mondta:</p>
<p>– Attól függne minden, hogy ki az a férj…</p>
<p>– És ha én volnék?</p>
<p>Ellát megint a gabona-mérleghez szólították. Előbb azonban
gyorsan azt mondta:</p>
<p>– Beszéljen az édesmamával.</p>
<p>Gábor Endre még aznap beszélt az édesmamával. Gyurkovicsné azt
mondta a leányának:</p>
<p>– Mindig mondtam, hogy a férfiaknak imponálni kell. Csak azt nem
tudtam, hogy úriembernek háziassággal is lehet imponálni.</p>
<p>Egypár hónap mulva a váci-utcai kirakatokban megbámulták a
Gyurkovics <span class="pagenum"><a name="Page_50" id=
"Page_50">-50-</a></span> Ella kelengyéjét, a hímzett zsebkendőket
és a csipkés pongyolákat.</p>
<p>A farsangon pedig már fölhozhatták Budapestre a harmadik
Gyurkovics-leányt, aki még csinosabb volt a két nénjénél és kinek a
történetét szintén elmondom. <span class="pagenum"><a name=
"Page_51" id="Page_51">-51-</a></span></p>
<div class="chapter">
<h2><span class="smaller">III</span><br />
Katinka</h2>
</div>
<p><span class="pagenum"><a name="Page_52" id=
"Page_52">-52-</a></span></p>
<p><span class="pagenum"><a name="Page_53" id="Page_53"><br />
-53-</a></span></p>
<p>Gyurkovicsné, amikor jegybe adta a második leányát, korántsem
engedte át magát a meddő pihenésnek, amit más, kevésbbé
lelkiismeretes anya talán megtett volna, hanem azonnal beszólította
a gyermekszobából a harmadik leányát és tudtára adta, hogy mától
fogva nagyleány lesz.</p>
<p>A Gyurkovics-leányok már úgy voltak teremtve, hogy tizenöt éves
koruktól kezdve az ember minden pillanatban megtehette őket
nagyleánynak. Csak rájuk kellett adni a hosszu szoknyát, meg a
halcsontos derekat, a hajukat divatosan föl kellett fésülni, a
többit aztán bátran reájuk lehetett bízni. Eltalálták maguktól.
Arcukon a gyermekes dévajság kifejezése magától változott át
kacérsággá, a fiatalembert nem szólították többé <i>bácsi</i>-nak,
hanem <i>hallja magá</i>-nak, a kis kertjükkel, meg a búbos
<span class="pagenum"><a name="Page_54" id=
"Page_54">-54-</a></span> galambjaikkal annyit se törődtek többé,
mint a fületlen gombbal. A búbos galambokat, az iskola-nénéktől
kapott szentképekkel és szorgalmi cédulákkal egyetemben a kisebb
Gyurkovics-lányok örökölték, az ujdonsült nagyleány pedig
menyecskenénjétől átvette a táncrend- és
kotillionjelvény-gyüjteményt.</p>
<p>Gyurkovics Katinkát egészen tizenhat éves koráig Katicának
hívták, ekkor az édesanyja, menyecske-leánya előterjesztésére, a
parasztos Katica név helyett a mágnásos hangzásu Katinka nevet
adományozta neki.</p>
<p>Katica-Katinka különben éppen olyan hosszu, csinos és kacér
volt, mint a többi Gyurkovics-lány, táncolni is fölségesen tudott,
bár sohasem volt táncmestere. Az utóbbi körülmény megint a mellett
bizonyít, hogy a bács-tamási gyermekszobában a cicázáson kívül
egyébbel is foglalkoztak.</p>
<p>Katinka annyiban nevezetesség-számba ment a családjában, hogy
nem fekete volt, hanem szőke. Eredetileg ő is feketének indult
talán, – a szemöldöke meg a szeme, mint a mi riportereink mondanák:
feketeség <span class="pagenum"><a name="Page_55" id=
"Page_55">-55-</a></span> dolgában nem hagyott hátra kivánni valót,
az arcbőre is inkább barnás volt, – hanem a vastag haja olyan
aranyszőke volt, mint ama bizánci királyné haja, akinek a kevély
arcképébe valamikor szerelmes voltam és akinek a nevére – elég
háládatlanság tőlem! – már nem emlékezem. A vármegyei öreg urak
nagyon szerették ezt a szőke hajat és úgy hivták Katinkát, kis
Madonna. Ráfogták, hogy nagyon szelid lelke van, ami utóbb
meglehetősen alaptalan ráfogásnak bizonyult.</p>
<p>Mikor Katinkára ráadták az Árvaytól érkező első hosszu ruhát, a
cselédek összefutottak a csinos csuda láttára. Gyurkovicsné látható
megelégedéssel szemlélgette leányát, de Katinka is önérzetes
pillantásokat váltott a tükörben önmagával.</p>
<p>A nagyságos asszony elszólta magát:</p>
<p>– No, ezt se adom ám ezer holdon alul!</p>
<p>Azt hihette, hogy Katinka nem érti meg. Hanem a kis Madonna
fölényes nyugalommal mondta:</p>
<p>– Rám kell bízni!</p>
<p>Ezer hold? <span class="pagenum"><a name="Page_56" id=
"Page_56">-56-</a></span></p>
<p>Mikor Gyurkovicsék a farsangon megint a fővárosban mulattak,
volt olyan este, hogy a Katinka asztala körül egyszerre húszezer
hold is csapta a szelet. Persze, hogy nem egy tagban.</p>
<p>A húszezer holdból egymagára Radványi Gidára tízezer esett, –
csak az volt a hiba, hogy e tízezer hold tulajdonképpen nem is az
övé, hanem az édesatyjáé, meg hogy Radványi Gida maga még szörnyen
kiskoru volt. Monoklit viselt, a saját számozatlan kocsiján járt,
hanem tavaly bukott csak meg – Isten tudja hányadszor! – a
pótérettségin.</p>
<p>Ha nem így áll a dolog, Katinkából biztosan báróné és
nagybirtokos felesége lesz, igazi nagybirtokosé és nem olyané, akit
a fogadó bejelentési céduláján tettek meg azzá.</p>
<p>Az öreg Radványi huszárezredes volt. Mikor megtudta, hogy a fia,
a helyett, hogy a pótérettségire készülne, a Gyurkovics-lánynak
udvarol, a hivatásával járó privilégiummal élve, káromkodni
kezdett.</p>
<p>Elhagyva az elhagyandókat, a többi közt ezt mondta: <span class=
"pagenum"><a name="Page_57" id="Page_57">-57-</a></span></p>
<p>– Először is a kölyöknek tanulnia kell. Másodszor meg nem
akarom, hogy ahhoz az elzüllött bunyevác-pereputyhoz valami köze
legyen. Harmadszor pedig meg fogom verni a kölyköt…</p>
<p>Gyurkovicsnénak hírül hozták, hogy az öreg Radványinak bizonyos
elvi jelentőségü aggodalmai volnának egy esetleges házassággal
szemben.</p>
<p>– Kitartás, Katinka! – mondta Gyurkovicsné. – Kitartás, az öreg
meg fog puhulni.</p>
<p>– Csak ne volna a kis Radványi Gida akkora nagy majom.</p>
<p>– Minden eshetőségre jó, ha melegen tartod a fiút.</p>
<p>Katinka elgondolkozott.</p>
<p>– Jobb volna, ha az öreget lehetne valahogyan fölmelegíteni!</p>
<p>(Már ők így szoktak maguk közt beszélni.)</p>
<p>Gyurkovicsék megint hazautaztak a falujukba és a nyárig nem is
látták a kis Radványit. A nyáron megint sokat látták: Radványiék
birtokos-szomszédja voltak a Gyurkovicsoknak és Gida az apja
birtokán <span class="pagenum"><a name="Page_58" id=
"Page_58">-58-</a></span> töltötte a nyarat. Oly ürügy alatt tette,
hogy a pótérettségijére készül. Délben rendesen megszökött a
nevelője elől, akit az édesapja küldött a nyakára, és förtelmes
szabásu lovagló-ruhában megjelent Gyurkovicséknál. Estig aztán
Katinkát untatta, hol a kuglizónál, hol a hintánál. (A nevelő,
tanítványa engedetlensége miatt való bánatában, ivásnak adta magát,
– bár voltak emberek, akik azt állították, hogy a nevelő már
ezelőtt is ivott.)</p>
<p>Katinka egyszer nagyon ráunt az udvarlójára.</p>
<p>– El fogom kergetni! Hiszen gyerek még!</p>
<p>– Mi jut eszedbe? – sopánkodott Gyurkovicsné. – Legalább is két
vagy három esztendővel idősebb nálad, – aztán mágnás, és a mágnások
mind korán házasodnak. Maholnap ő lesz a vármegyében a legjobb
párti.</p>
<p>– De mikor olyan ostoba!</p>
<p>– Báró ne is legyen okos! Ha okos, akkor cukorgyárat és iskolát
épít, vagy táncosnőkre költi a pénzét, vagy politikára…</p>
<p>Egyszer, éppen valami majálisra készültek <span class=
"pagenum"><a name="Page_59" id="Page_59">-59-</a></span> a csatorna
melletti erdőbe, Gida rémülten adta hírül Katinkának, hogy jön az
édesapja.</p>
<p>– Jön az apám, az egész ezredével jön. Itt is marad,
áthelyeztette magát ide, az egész ezredével.</p>
<p>Az egész ezred, úgy látszik, nagyon imponált neki. Olyanformán
képzelte el a dolgot, hogy ezután az apja vezérlete alatt nyolcszáz
lovas fog reá ügyelni, hogy ne járjon Gyurkovics Katinka után és
hogy letegye a pótérettségit.</p>
<p>Valaki azt ujságolta Gyurkovicséknak, hogy az ezredes is ott
lesz a majálison.</p>
<p>– Annál jobb, – mondta Katinka, – legalább egymás szeme közé
nézhetünk.</p>
<p>Az öreg Radványi meggondolta magát, mert estig nem jött el a
majálisra. A fia, aki azzal szerette magát megkülönböztetni a nagy
tömegtől, hogy derüre-borura pezsgőzött, – estefelé tökéletesen
elázott. A nevelő úr, aki jó ideig kérlelte neveltjét, később pedig
önfeláldozóan el akarta inni előle a kantinos pezsgő-készletét,
szeretettel teljesen kocsira emelte Gidát, aztán haza vitte.</p>
<p>Gyurkovicsék is hazafelé készültek. Az <span class=
"pagenum"><a name="Page_60" id="Page_60">-60-</a></span> egész
familia, de főleg Katinka, nagyon rossz kedvében volt. Éppen
elhelyezkedtek a kocsijukon. Már vagy nyolcan fönn voltak, – a
Gyurkovicsék kerekes bárkáján hihetetlen sok ember fért el, – csak
Katinka állott még a lovak mellett.</p>
<p>E pillanatban elegáns vadászfogat állott meg mellettük, a pompás
két pejt katonatiszt hajtotta.</p>
<p>– Nincs itt a fiam? A Radványi-gyerek! – kérdezte a tiszt
valakitől.</p>
<p>Katinka fölemelte a fejét. Radványi ezredes megismerte
Gyurkovicsnét és feléje szalutált az ostora nyelével.</p>
<p>– Jó estét, nagyságos asszonyom. Már hazafelé?</p>
<p>– Igen, már haza… – mondta az asszony közömbös mosollyal. Pedig
a szíve erősen dobogott a fölindulástól.</p>
<p>Az ezredes szeme megpihent Katinkán.</p>
<p>– Katinka kisasszony, nemde? Hogy megnőtt!</p>
<p>A kötekedő kedv és a malicia ott villogott a szemében és ott
mosolygott a bajusza alatt.</p>
<p>– Sokan vannak nagysádtok abban a <span class="pagenum"><a name=
"Page_61" id="Page_61">-61-</a></span> kocsiban… Szivesen
fölajánlanék egy helyet a magaméban…</p>
<p>Katinka fejét vakmerő ötlet járta át. Megszólalt:</p>
<p>– Ha a báró szíves lesz engem hazavinni, nagyon meg fogom
köszönni. Megengedi, mama?</p>
<p>Gyurkovicsné csak némán bólintott meglepetésében… Hej, milyen
leány ez a Katinka!</p>
<p>A leány reá támaszkodott az ezredes keztyüs kezére és ügyesen
fölmászott a magas bakra. Az ezredes a nyelvével csettintett, a
kocsi nyílsebes ívben került a töltésre, messzire megelőzve a
lassan kocogó családi bárkát.</p>
<p>– Nagyon kedves a kisasszonytól, hogy ilyen gyorsan elfogadta az
ajánlatomat, – mondta Radványi. – Persze, ilyen öreg emberrel
szemben nem kellett haboznia?</p>
<p>– Öregnek érzi magát? – kérdezte Katinka.</p>
<p>– Isten ments! Különösen ön mellett…</p>
<p>Még akart valamit mondani, de aztán hirtelen elharapta a szót.
Eszébe jutott, <span class="pagenum"><a name="Page_62" id=
"Page_62">-62-</a></span> hogy ezt a fiatal leányt az ő védelmére
bizták.</p>
<p>– Mennyi idősnek tart?</p>
<p>Katinka titokban elmosolyodott. Hej, ez az úr kissé hiú!
Elhatározta, hogy óvatosságból nagyon udvarias lesz.</p>
<p>– A férfi annyi idős, amennyinek látszani tud. Ön olyannak
látszik, mintha huszonkilenc és harminckilenc közt tartana.</p>
<p>Az ezredes nevetett. Lám, a kis macska dorombolni kezd.</p>
<p>Katinka különben nem füllentett, mikor harminckilenc esztendőre
becsülte az ezredes korát. Délceg, szép és – tekintettel a kamasz
fiára – meglepően fiatal ember volt. Csak a jobb arcát rútította el
egy irtóztató sebhely, a minőt a robbanó puskapor szokott
ejteni.</p>
<p>Kiértek a fűzfák alul, a teli hold az arcukba sütött és Radványi
most már szemügyre vette Katinkát.</p>
<p>– Nem haragszik, ugy-e, ha olyan nagyon nézem? Annyit hallottam
már önről…</p>
<p>No most! gondolta Katinka. Aztán vakmerően kérdezte:
<span class="pagenum"><a name="Page_63" id=
"Page_63">-63-</a></span></p>
<p>– Jót vagy rosszat?</p>
<p>Az ezredes nem válaszolt mindjárt, csak nézte tovább ezt a
délceg termetet, amely királyi lustasággal simult a kocsiülésre,
meg azt az öntudatos, bátor leányarcot. Majd mint aki
megfeledkezett magáról, olyan hangon mondta:</p>
<p>– És ön el akarja velem hitetni, hogy szereti azt az éretlen
tacskót?</p>
<p>Katinka megszeppenve nézett reá, az ezredes pedig, aki
világéletében soha sem tudott parancsolni a nyelvének, keserüen
folytatta:</p>
<p>– Ön nagyon különös leány lehet! Én egészen másnak képzeltem…
Egész modorából azt látom, hogy nagyon büszke és becsületes… Hogy
egyezteti össze a büszkeségével, hogy egy éretlen tacskóval
kacérkodik! És, hogy fér meg a becsületességével, hogy a fiam
pénzét akarja!</p>
<p>A fia pénzét akarja! Katinka azt hitte, hogy szégyenében és
haragjában a föld alá kell sülyednie… Így még soha sem beszéltek
hozzá… Úgy érezte, hogy valami irtóztató sértés esett rajta… Hát
ezért <span class="pagenum"><a name="Page_64" id=
"Page_64">-64-</a></span> hivta a kocsijára? A gyeplő után kapott
és azt mondta:</p>
<p>– Eresszen! Álljon meg! Nem megyek tovább! Le akarok
szállni!</p>
<p>Az ezredes maga is megijedt.</p>
<p>– De kérem, kisasszony, csak nem fog…</p>
<p>Katinka indulatosan fölállt az ügető kocsiban.</p>
<p>Az ezredes meg akarta ragadni a kezét, de a lovak megbokrosodtak
és vágtatni kezdtek.</p>
<p>– Ferenc! Fogd meg a kisasszonyt!</p>
<p>Ferenc, az inas, amint hozzányult Katinka derekához, kemény
pofont kapott, a leány pedig levetette magát a vágtató
kocsiról.</p>
<p>Térdre bukott, de nagyobb baja nem esett. Mikor meg körülnézett,
hogy mit kezdjen most magával, bicegve közeledett feléje Radványi.
Ő is leugrott a kocsijáról, amelyet nem tudott hamarjában
megállítani, miután a gyeplőt átadta a legénynek.</p>
<p>– Maga igazán bolondos gyermek, – mondta az ezredes.</p>
<p>Hanem, amikor észrevette, hogy Katinka <span class=
"pagenum"><a name="Page_65" id="Page_65">-65-</a></span> sír a
félelemtől és a fölindulástól, kérlelni kezdte.</p>
<p>– Menjen! – mondta Katinka könnyek közt. – Hagyjon békében maga
is, meg a fia is! Tartsa meg a fiát, nem akarok gorombaságokat
hallani!</p>
<p>– Bocsásson meg, kisasszony, belátom, hogy bolondokat mondtam.
Elszoktam már az asszonytársaságtól és meg szoktam nevezni a
gyerekeket a maga nevén – pardon! Megint eljárt a szám?</p>
<p>Katinka a falu irányában haladt, az ezredes mellette bicegett. A
leány később azt mondta:</p>
<p>– Ha ezt lovagiasságnak nevezi, egy leánnyal így bánni…</p>
<p>Az ezredes elgondolkozott.</p>
<p>– Tulajdonképpen igaza van és én érzem, hogy valami elégtétel
félével tartozom…</p>
<p>Katinka fitymálva mérte végig.</p>
<p>– Könnyen beszél, én leány vagyok és nem tudok verekedni, a
férfiismerőseim pedig nem bolondultak meg, hogy verekedjenek
értem…</p>
<p>Az ezredesnek kezdett a leány nagyon <span class=
"pagenum"><a name="Page_66" id="Page_66">-66-</a></span> tetszeni.
Nem beszéltek aztán többet, míg a házhoz nem értek.</p>
<p>– Én itthon volnék, – mondta Katinka halkan.</p>
<p>– Ha megengedi, megvárnám az édesanyját, hogy tőle is bocsánatot
kérjek.</p>
<p>Leültek az oszlopos tornác alatti kőpadra. Katinka most már
valamivel jobban bánt az ezredessel, akiben vendégét kellett
tisztelnie.</p>
<p>– Nem kell a mamát bevárni, – mondta később. – Talán jobb is, ha
nem mondom el neki a dolgot. Hanem arra az egyre kérem: a fiát ne
eressze többet a közelembe!</p>
<p>Az ezredes fölállt.</p>
<p>– Igazán sajnálom, ami történt és szeretném valamivel jóvá
tenni… Most már egész más szemmel nézem önt és higyje el, büszke
volnék, ha a fiam, megférfiasodva…</p>
<p>Isten tudja, mi lett volna a vége, ha Katinka hevesen a szavába
nem vág.</p>
<p>– Nem kell a fia! Hagyjanak békében!</p>
<p>(Majd hogy azt nem mondta: Sózza be a fiát! Ezt a kifejezést,
amely a Gyurkovics-lányok <span class="pagenum"><a name="Page_67"
id="Page_67">-67-</a></span> közt járta, a réti halászok hozták
divatba, akik a cigányhal javát piacra viszik, a hitványát pedig
besózzák.)</p>
<p>– Olyan nagyon haragszik!</p>
<p>Katinkának, aki épp oly békülékeny természetü volt, mint
hirtelen haragu, furcsa ötlete támadt. Kezet nyújtott az
ezredesnek.</p>
<p>– Alkalmat fogok adni, hogy megbékítsen. Mondja, tud maga
táncolni?</p>
<p>Az ezredes elnevette magát.</p>
<p>– Egypár év óta csak úgy szoktam, ha muszáj… Az udvari
bálokon…</p>
<p>– Jól van, hát tud! Lássa, mert ha fia nem jön többet a
közelembe, az egész vármegye pletykázni fog rám, ami éppen nem
kellemes. Azt fogják mondani, hogy ön tiltotta el tőlem. Elejét
vehetné a pletykáknak, ha mulatságokon néha táncolna velem és
tisztességből egy kicsit udvarolna nekem…</p>
<p>Az ezredes megint nevetett, konstatálta magában, hogy Katinka
okos leány és azt mondta, hogy úgy legyen.</p>
<p>Katinka pedig, amikor az éjjel ágyba feküdt, gondolt egy nagyot,
aztán halkan magához szólította a kis Mici hugát, akit <span class=
"pagenum"><a name="Page_68" id="Page_68">-68-</a></span> nagyon
szeretett, megcsókolta a haját és azt súgta a fülébe:</p>
<p>– Talán mégis báróné lesz a kis nénikéd!</p>
<p>Egypár nap mulva a Gyurkovicsék ablakait harsogó trombitaszó
remegtette meg. Egy egész huszárezred vonult át a falun, az élén a
parancsnok lovagolt, délcegen és csillogva. A Katinka ablaka alatt
oly szertartásosan köszönt a kardjával, hogy az egész ezred,
parancsszó nélkül is, jobbraarcot csinált, Katinka előszedte
legbájosabb mosolyát és királynői fenséggel bólintott szőke
fejével. A kis huga előtt pedig megelégedését nyilvánította a
csapat magatartása fölött.</p>
<p>Az első táncmulatság után, amelyet a vármegye székhelyén
rendeztek, érdekes pletyka járta be a vidéket. Radványi báró a kis
Gyurkovics Tinkának udvarol. Még pedig életre-halálra.</p>
<p>A további táncmulatságok ujabb táplálékot nyújtottak a
mende-mondának, amikor pedig Erzsébet napján az első hó leesett, a
vármegye már annyira megszokta a dolgot, hogy nem is foglalkozott
vele.</p>
<p>Pedig Erzsébet napján igen érdekes dolog történt. A Katinka
szobájába betévedt <span class="pagenum"><a name="Page_69" id=
"Page_69">-69-</a></span> egy fecske, amely a nagy útról lekésett,
és a leány, aki egy kicsit babonás volt, most egész nap
etette-becézte, a leheletével melengette a didergő kis madarat.</p>
<p>Az ezredes aznap Gyurkovicséknál ebédelt és amikor fekete kávé
után egyedül találta magát Katinkával a kis szalonban, megsimogatta
a madarat, amelyet a leány a két tenyerében tartott és azt
mondta:</p>
<p>– Ugy-e, vén szamár vagyok én?</p>
<p>– Vénnek nem vén, és miért volna szamár?</p>
<p>– Mert magát annyira szeretem.</p>
<p>– Kikérem magamnak, az egy cseppet sem szamárság! Én is szeretem
ezt a fecskét és azért még sem vagyok szamár.</p>
<p>– Mit szólna, ha megkérném a kezét?</p>
<p>– Az enyimet?</p>
<p>– Kinevet?</p>
<p>– Nem szólhatok semmit, míg meg nem kérte.</p>
<p>– Vegye úgy, hogy már megtettem. Mit válaszol?</p>
<p>Azzal válaszolt, amivel emberemlékezet óta minden
Gyurkovics-lány, aki hasonló helyzetben találta magát: <span class=
"pagenum"><a name="Page_70" id="Page_70">-70-</a></span></p>
<p>– Beszéljen az édesmamával!</p>
<p>Így esett, hogy Gyurkovics Katinka már tizenhét éves korában
ezredesné lett és mivel a férjét odafenn nagyon szeretik,
megeshetik, hogy húsz éves korában már tábornoknévá léptetik elő.
<span class="pagenum"><a name="Page_71" id=
"Page_71">-71-</a></span></p>
<div class="chapter">
<h2><span class="smaller">IV</span><br />
Terka</h2>
</div>
<p><span class="pagenum"><a name="Page_72" id=
"Page_72">-72-</a></span></p>
<p><span class="pagenum"><a name="Page_73" id="Page_73"><br />
-73-</a></span></p>
<p>Megigértem, hogy elmondom valamennyi Gyurkovics-lánynak
történetét és most, amikor a negyedikhez érek és végig gondolom
megint a Terka dolgát, bánni kezdem az igéretemet.</p>
<p>Azon kezdem, hogy a negyedik leány története nem is történet.
Két emberfia beleszeret egymásba és férj és feleség lesz. Az öregek
eleintén morognak egy kicsit, később beadják a derekukat. Ennyi az
egész!</p>
<p>Hétköznapias, nyárspolgárias történet, a milyen az öreganyánkkal
is megesett, talán a szépanyánkkal is. Okos ember azonban néha
beváltja az igéretét, azért hát mégis beszélek a negyedik
Gyurkovics-lányról.</p>
<p class="center">*</p>
<p>A Gyurkovicsné legkisebbik lánya, Mici, akinek a neve mögé még a
kisasszony <span class="pagenum"><a name="Page_74" id=
"Page_74">-74-</a></span> címet sem rakhatom, mert ez idő szerint
még a gyermekszoba legmélyén éli obszkurus életét, a Gyurkovics-ház
vendégei pedig még hivatalosan tudomást sem vettek
exisztenciájáról, – Mici, mondom, egyszer azzal vonta magára a
világ figyelmét, amely figyelemre még semmi jogos igényt nem
formálhatott: hogy reumát kapott a bal karjába.</p>
<p>Miciben mindenkor megvolt a hajlam, hogy előtte numeráló nénikéi
sorrendjének a megbontásával előtérbe tolja a saját személyét és
Gyurkovicsné azért kezdettől fogva gyanakodva fogadta a reumáját.
Mikor azonban az orvosi konzilium kijelentette, hogy ez a reuma nem
szimulált, hanem egészen becsületes betegség, Gyurkovicsné hat
hétre Budapestre vitte a kislányt, hogy a margitszigeti fürdőben
kikuráltassa. Elhatározására döntő befolyással volt a repcetermés
kedvező eredménye.</p>
<p>Mindez tavasszal történt és Gyurkovics Terka, az eladóleány,
természetesen velük ment.</p>
<p>Horkay Feri levélben megkereste egyik fővárosi barátját, Török
Lászlót, hogy teljesítse <span class="pagenum"><a name="Page_75"
id="Page_75">-75-</a></span> hölgyei mellett a cicisbeo szolgálatát
és Török László annyi odaadással szentelte magát e kellemes
föladatának, hogy három hétig szinét sem látták a
belügyminisztériumban, ahol segédfogalmazói rangot viselt, de annál
többet látták a Margitszigeten.</p>
<p>Reggel kihajózott a szigetre és ha messziről meglátta a kikötő
mellgátján könyöklő két leány fehér ruháját, rendesen szidta a hajó
lassújárásu gépét.</p>
<p>Délután kalandos fölfedező utakra indultak a romok tájékán
burjánzó vadon méhébe, ahol a viruló bokrok fehér förgeteget
zúdítottak a fejükre.</p>
<p>Este, ha zene szólt, halkan pletykázva sétáltak a faóriások
alatt. Napközben be-berándultak a városba, az ibolyaszagu, tavaszi
városba, amelynek utcáin édes, puha szél csapongott.</p>
<p>Ez ártatlan kedvteléseknek az lett az eredménye, hogy idősebb
Török László úr, Temesvármegye egyik leggazdagabb, de mindenesetre
leggorombább virilistája, egyízben, miután elolvasta a fia legujabb
keletü levelét, dühösen kettétörte a csibukja szárát és azt mondta:
<span class="pagenum"><a name="Page_76" id=
"Page_76">-76-</a></span></p>
<p>– Asszony, – pakkolni! Megyek Budapestre és kitekerem a fiad
nyakát!</p>
<p>Az asszony rémülten kérlelte. Mire megértette, hogy baj van a
gyerekkel, rávette az urát, hogy őt küldje Budapestre. A fiu jobban
megérti az édesanyja szavát…</p>
<p>Törökné megérkezésének az lett az eredménye, hogy László, miután
egy udvarias levélben kimentette magát Gyurkovicsék előtt, három
napig nem mutatkozott a szigeten. Terka szivét pedig szomoru
sejtelmek töltötték el.</p>
<p>A negyedik napon véletlenül találkoztak a városban.</p>
<p>A találkozás pedig így esett. Török László már jó félórája ott
ácsorgott a Faragó és társa boltja előtt, virággal a gomblyukában
és cigarettával a fogai közt.</p>
<p>Arra jöttek a Gyurkovics-lányok az édesanyjukkal. Reggeli misén
voltak, aztán egy boltban jártak és most hazafelé igyekeztek, a
szigetre.</p>
<p>Mind a kettő fehérpettyes kék tavaszi ruhát viselt,
fehérfátyolos kalappal. A keztyüjök is egyforma volt, az imádságos
könyvük is, a napernyőjük is. Csak a <span class="pagenum"><a name=
"Page_77" id="Page_77">-77-</a></span> Terka szoknyája volt egy
arasszal hosszabb, mint a Micié.</p>
<p>A kisebbik már messziről meglökte könyökével a nagyobbikat.</p>
<p>– Jé, nézd, a Török Laci!</p>
<p>A mama szigorúan szólt reá:</p>
<p>– Először nem Laci, hanem László. Másodszor már semmi közünk
hozzá. Ha hozzánk akar csatlakozni, hát jőjjön magától!</p>
<p>Terka nem szólt semmit, de a kisebbik elnevette magát.</p>
<p>– Vár valakit! Bizony Isten vár valakit.</p>
<p>– Meg ne szólítsd! – suttogta Terka.</p>
<p>Csakhogy Mici már akkor ott bokázott Török Laci előtt az
aszfalton és fejét jobbra-balra mozgatva, mint a kiváncsi madár,
kérdezte:</p>
<p>– Ugy-e, hogy vár valakit? Valami szép asszonyt, – mi?</p>
<p>– De Mici?</p>
<p>– A színháztól, – mi?</p>
<p>Török is elmosolyodott.</p>
<p>– Persze, hogy szép asszonyt várok, ha nem is a színháztól. Itt
benn van a boltban.</p>
<p>Terka, aki eddig közömbös maradt, <span class="pagenum"><a name=
"Page_78" id="Page_78">-78-</a></span> sőt kedvetlenül félre is
fordította a fejét, csendesen odaszólt az édesanyjának:</p>
<p>– Még egypár méter porzsinórt kell vennem…</p>
<p>Porzsinór mindig kell az asszonynak. Bementek az üzletbe és
mialatt Mici vígan fecsegett Törökkel az ajtóban és édesanyja a
kereskedővel bocsátkozott tárgyalásokba, addig Terka
nekitámaszkodott a polcnak és körüljártatta sötét szemét.</p>
<p>Megtalálta, akit keresett: a Török szép asszonyát. Galambősz,
mosolygó arcu matrona ült a zsöllében, három segéddel hordatta maga
elé a szöveteket. Már egész tornyot építettek eléje, fölbontott
csomókból.</p>
<p>Mici őszinte csalódással vont vállat, Terka arca azonban
kiderült, a szája szélén csendes, édes mosoly mutatkozott.</p>
<p>Török aztán bemutatta őket egymásnak.</p>
<p>– Az édesanyám…</p>
<p>Gyurkovics Terkának az arca vérvörös lett, a szó mintha torkán
akadt volna. Hirtelen lehajolt, kétszer is megcsókolta az öreg
asszony keztyüs kezét, majd megszeppent a saját merészségétől és
elfordult.</p>
<p>A két anya kezet fogott, Törökné nyájasan, <span class=
"pagenum"><a name="Page_79" id="Page_79">-79-</a></span>
Gyurkovicsné meg tisztelettel hajolt meg. (Azt mondják, hogy a
kettő közül mindig a lányos mama hajlik meg mélyebben.)</p>
<p>A Török édesanyja elmondta, hogy nyári ruhával akarja meglepni a
férjes lányát. Divatos is legyen, de ne rikító; finom is, meg
olcsó.</p>
<p>Mialatt az anyák egyesült erővel láttak neki a
szövetválogatásnak, a fiatalok az ajtóban beszélgettek.</p>
<p>– Hát miért nem jön többet a szigetre? – kérdezte Mici a
fiatalembertől.</p>
<p>Terka félvállról szólt közbe.</p>
<p>– De Mici! Csak nem fogjuk Török urat erőszakkal a szigetre
vonszolni.</p>
<p>Az <i>urat</i> különösen hangsúlyozta.</p>
<p>– Megint úr lettem? – kérdezte Török szemrehányóan. Majd
keserüen tette hozzá: – Igazán, Terka, maga néha különös!</p>
<p>Terka is keserüen mosolygott.</p>
<p>– Én vagyok a különös? Jól van, – hát legyek én a különös!</p>
<p>Mici végigmérte őket.</p>
<p>– Megint veszekedtek?</p>
<p>Az anyák időközben fölhányták az egész <span class=
"pagenum"><a name="Page_80" id="Page_80">-80-</a></span> nyári
raktárt és mivel úgy találták, hogy a szövetek közül egyik sem
felel meg izlésüknek, nem vásároltak semmit, hanem megint
kivonultak a boltból. Szerencsére Gyurkovicsné, aki nagy tekintély
volt mindennemü vásárügyekben, tudott egy üzletet, ahol biztosan
megtalálják, amit keresnek.</p>
<p>Megindultak egy belvárosi bolt felé.</p>
<p>Mialatt az anyák odabenn megint nyári szövet-piramisokat
hordattak maguk elé, a fiatalok künn járkáltak az aszfalton.</p>
<p>– Holnap se lesz szerencsénk? – kérdezte hosszú hallgatás után
Terka.</p>
<p>– Nem, – felelt Török komoly arccal.</p>
<p>A leány lehajtotta a fejét és némán babrált fátyolával.</p>
<p>Mici időközben elmaradt tőlük. Fölfedezte egy kapu alatt egy
fotográfus kirakatát és a képek tanulmányozásába merült.</p>
<p>– Megmondom az igazat, – kezdte megint Török. – Én csak
segéd-fogalmazó vagyok, semmi más. Lehetek még sok minden, de most
nem vagyok semmi… Nem szabad magát hírbe hoznom…</p>
<p>– Ennyi az egész? Kinek mi gondja reá? Ha én nem bánom, mit
törődik maga vele? <span class="pagenum"><a name="Page_81" id=
"Page_81">-81-</a></span></p>
<p>– Maga nem, de mások.</p>
<p>– A szülei?</p>
<p>Török elpirult.</p>
<p>– Nem az én szüleim, – én nem vagyok már gyermek, – de a maga
édesanyja!</p>
<p>Terka arcán verőfényes mosoly futott végig.</p>
<p>– Édesanyám azt teszi, amit én akarok.</p>
<p>Mici megint ott termett mellettük és azt mondta, hogy szeretné
magát egyszer kivágott ruhában levétetni. A fotográfusnál egy
soványkaru hölgy képét látta és most önérzetes pillantásokat vetett
a saját izmos karjára, amelynek látványát a bálozó világnak –
minden emberi számítás szerint – még három évig nélkülöznie
kellett.</p>
<p>Egyébről beszélgettek, közömbös dolgokról, míg a mamák megint ki
nem vonultak a boltból. Most sem találták meg azt, amit kerestek.
Más, hasonló szövetet találtak, de még sem azt, amit kerestek. Még
egy utolsó próbát akartak tenni egy koronaherceg-utcai
üzletben.</p>
<p>Micinek tetszett az ötlet. Úgy tudta, hogy délfelé a
Koronaherceg-utcában tisztességes emberek szoktak járni.
(Tisztességes <span class="pagenum"><a name="Page_82" id=
"Page_82">-82-</a></span> emberek alatt elsősorban a kadétokat,
másodsorban a jogászokat értette.)</p>
<p>– Az édesanyja mindig azt teszi, amit maga akar? – kérdezte
Török, mikor ott állottak a koronaherceg-utcai bolt nyitott
ajtajában. Majd elgondolkozva tette hozzá: – Hiszen ha az ember
tudná, hogy mit akar maga?</p>
<p>Terka halkan mondta, anélkül, hogy reá nézne:</p>
<p>– Aki tudni akarja, annak tanácsolnám, hogy kérdezzen meg egész
nyiltan.</p>
<p>És mivel Török nem válaszolt rögtön, lassan ismételte:</p>
<p>– Egészen nyiltan!</p>
<p>– Egészen nyiltan? Hát – akar maga segédfogalmazóné lenni?</p>
<p>Bérkocsi ügetett el mellettük, a zajtól nem értették egymás
szavát. Töröknek mégis úgy rémlett, mintha a lány mozgó ajkáról
leolvasta volna a feleletet:</p>
<p>– Miért ne?</p>
<p>Mici beosont a boltba és száraz hangon jelentette az
édesanyjának, hogy Terka és Laci karonfogva sétálnak az utcán.</p>
<p>– Csak nem bolondultak meg? <span class="pagenum"><a name=
"Page_83" id="Page_83">-83-</a></span></p>
<p>Úgy esett, hogy Török azt mondta a leánynak:</p>
<p>– Ha van bátorsága, adja ide a karját!</p>
<p>A leány azt mondta:</p>
<p>– Mit szólnak majd az emberek?</p>
<p>– Csak ennyire nem törődik a világgal?</p>
<p>Erre aztán Terka, aki jóformán azt se tudta már, hogy mit
csinál, – mintha fölhajtott volna egy pohár pezsgőt, – a
fiatalember karjába öltötte a kezét.</p>
<p>– Most már szeretném látni azt az embert, aki elválaszt
bennünket! – mondta Török, elszántan szorítva magához a lány
kezét.</p>
<p>Az emberek nem szóltak semmit, – csak az ismerősök fordultak
utánuk, gratuláló mosollyal – hanem Törökné azt mondta a
fiának.</p>
<p>– Hát megbolondultál, Laci?</p>
<p>– Nem, hiszen a feleségem akar lenni, – magyarázta a
fiatalember.</p>
<p>Nem állhattak tovább az ajtóban, egypár asszony be akart menni a
boltba. Az utcán sem tisztázhatták a dolgot, mert az <span class=
"pagenum"><a name="Page_84" id="Page_84">-84-</a></span> aszfalton
tolongtak a járókelők. Várniok kellett, míg valami csendesebb
helyre nem érnek.</p>
<p>Addig is Gyurkovicsné egyre-másra ismételgette:</p>
<p>– Ezek a gyerekek!</p>
<p>– Mialatt mi a nyári ruhát néztük!</p>
<p>Töröknének eszébe jutott, hogy a férje tulajdonképpen nem is a
nyári ruha kedvéért küldte őt Budapestre, hanem hogy beszéljen a
fia fejével. Mondja el neki, hogy ostobaság volna tőle, már most
megházasodni, mikor később, ha majd titkár lesz, kedve szerint
válogathat a vármegye pártijai közt…</p>
<p>Hanem mikor elnézte a csinos párt, amely most nekibátorodva,
szorosan egymáshoz simulva, összevágó lépésekkel haladt előre,
érezte, hogy most is a fia pártját kell fognia a házsártos öreg
úrral szemben, mint már nem egyszer. És pedig mindig
eredménnyel.</p>
<p>Gyurkovicsné ő nagysága érezte, hogy némi elégtétellel tartozik
Töröknének.</p>
<p>Megigérte neki, hogy délután majd elviszi egy boltba, ahol
biztosan megtalálják <span class="pagenum"><a name="Page_85" id=
"Page_85">-85-</a></span> a keresett szövetet. Szolid, jó bolt,
ahová csak budapesti asszonyok járnak, meg ő, Gyurkovicsné.</p>
<p>Mert a kereskedőket a vidéki vevők rontják el. <span class=
"pagenum"><a name="Page_86" id="Page_86">-86-</a></span>
<span class="pagenum"><a name="Page_87" id="Page_87"><br />
-87-</a></span></p>
<div class="chapter">
<h2><span class="smaller">V</span><br />
Liza</h2>
</div>
<p><span class="pagenum"><a name="Page_88" id=
"Page_88">-88-</a></span></p>
<p><span class="pagenum"><a name="Page_89" id="Page_89"><br />
-89-</a></span></p>
<p>Liza félfejjel kisebb volt valamennyi nénjénél, öt kilóval
többet nyomott a Gyurkovics-lányok átlagos súlyánál. Ezt az átlagos
súlyt a nagyságos asszony egyszer mindenkorra ötvennyolc kilóban
állapította meg. Aki a lányok közül ennél többet nyomott, az
Banting-kúrát használt; aki kevesebb volt, vaspirulákat
szedett.</p>
<p>Különös ismertető jele volt az ötödiknek az a provokáló anyajegy
az állán. Jellemző tulajdonságai közé tartozott, hogy nem szeretett
korán fölkelni, nem nagyon szeretett táncolni és egyetértett
Korányi professzorral abban, hogy szívből gyűlölte a fűzőt.</p>
<p>Ez utóbbi ellenszenvénél fogva csudálatos gyakorlottságra tett
szert a rákényszerített kínzóeszköz gyors levetésében. A távozó
vendégektől még karcsu darázsderékkal búcsúzott el a lépcsőn, az
ablak alatt ügető <span class="pagenum"><a name="Page_90" id=
"Page_90">-90-</a></span> kocsi után már kényelmes házi zubbonyban
integetett.</p>
<p>Azt mondtam, hogy Liza nem nagyon szeretett táncolni és most úgy
érzem, hogy kockáztatott dolog tőlem, midőn az izgékony, örökké
nyughatatlan, táncra termett és rendesen az ájulásig befűzött
Gyurkovics-lányok hugáról ilyeneket állítok.</p>
<p>Saját szavam hihetősége érdekében szeretném tehát, ha futólagos
pillantást vetnének Gyurkovics Liza kislánykorára, – meglehet, hogy
a gyermek egyéni diszpozicióiban megtalálják azt a bizonyos vörös
fonalat, amely a kisasszony különc hajlamának megértéséhez
vezet.</p>
<p>Már pólyásbaba korában Kövér Lizinek hívta a cselédség és Lusta
Lizinek a család. Pedig egyik név sem illett reá annyira, mint
illett volna a Jó Lizi név.</p>
<p>Annyira jó volt, hogy még fogzása idején is siketnémának
tarthatták, mert soha sem hallották a szavát. Ha hajnalban
fölébredt a bölcsőjében, nem sietett az általános figyelmet
fülhasító visítással magára terelni, hanem összeráncolta pisze
orrát és csendes gügyögéssel várta, hogy tudomást vegyenek róla.
<span class="pagenum"><a name="Page_91" id=
"Page_91">-91-</a></span></p>
<p>Ha este a lakás valamelyik zugában lefektették, mai babák
példájára nem próbálta a napot sirással megállítani útjában, hanem
figyelmesen és komolyan szemlélgette a szoba menyezetét, mígnem
minden nagyobb szenzáció nélkül elaludt.</p>
<p>Mikor már karon ülő baba volt, nem egy jelét adta
önzetlenségének. A csörgettyüjét naiv nagylelkűséggel akárhányszor
odadobta a dada sarkában kullogó komondornak, a vajas zsemléjét
egyszerü fölszólításra odaadta bárkinek, néha pedig fölszólítás
nélkül is oda lökte az udvaron szállongó fecskének.</p>
<p>Dadája sokszor demonstrálta a gyermek jó szivét, a kerítés
mellett, a gyermeknevelés iránt melegen érdeklődő méntelepi katonák
előtt.</p>
<p>(Ezek a méntelepi katonák minden tavasszal párosával jöttek
Bács-Tamásra, egy királyi mén kiséretében. Egy-két hónap mulva
aztán a gyermekbarát közlegényt rendesen stokházba vitték, a
káplárt pedig ispotályba, a Gyurkovics-ház egyik nőcselédjét az
auditor megkeresésére kihallgatta a szolgabíró tanunak, a súlyos
<span class="pagenum"><a name="Page_92" id=
"Page_92">-92-</a></span> testi sértéssel komplikált
fegyelemsértési ügyben…)</p>
<p>Nagy igazságtalanság van abban, hogy míg Lizinek gyermekkorában
erénynek tudták be egészséges álmát, addig hosszuszoknyás korában
akárhányszor kázust csinált belőle a korán kelő nagyságos
asszony.</p>
<p>Reggelenkint, ha Lizi még a párnák közt hevert és azon búsult,
hogy miért inkompatibilis a puha ágy a meleg reggelivel:
Gyurkovicsné rendesen benyitott és hathatós szavalatával diadalra
segítette a reggelit az ágy fölött. Ilyenkor néha azt mondta
Lizának:</p>
<p>– Majdnem olyan kövér vagy már, mint a zsidó felesége és mégis
mindig alszol!</p>
<p>Erőltetett hasonlat volt, mert az árendás feleségének négy
tisztán megkülönböztethető álla volt egymás alatt (az első és a
második szakállas is volt!), a Liza rózsás állát pedig egyetlen egy
szelid hajlású vonal kötötte össze a nyakával.</p>
<p>A lány dicséretére mondom, hogy a sok keserűség, amelyet
ráfogott kövérségével szereztek neki, semmit sem változtatott
szívbeli jóságán. A béresgyerekek ismerték ezt <span class=
"pagenum"><a name="Page_93" id="Page_93">-93-</a></span> a jóságát,
a komondorok és a szárnyasok pedig ösztönszerűen megérezték, mert
Lizának csak mutatkoznia kellett a cseléd-udvaron, hogy mozgalmas
tüntetések központja legyen.</p>
<p>Liza nem állapodott meg az embereknél és állatoknál, gazdag
szívének érzelméből kijutott még a papiron élő fantómoknak is, a
kedves olvasmányt képező regények hőseinek.</p>
<p>Nagyon szeretett regényeket olvasni és ebben is különbözött
nénjeitől, akik a fővárosi ujságokból legföljebb a báli
tudósításokat böngészték ki, meg az eljegyzési hireket.</p>
<p>Volt a Gyurkovicsék kertjében egy ősrégi bodzafa, ennek az
alacsony koronájában egy titkos kis zugot talált magának Liza, hol
ezer dongó zümmögése közepette órákon át elábrándozhatott a
boldogtalan Izaura őrgrófné sorsán. Mikor Izaurát a családi
sírboltba temették, végtelen fájdalma könnyekben olvadt föl; mikor
pedig az utolsó fejezetben kitudódott, hogy Izaura még sem halt meg
komolyan, kéjes boldogság nyilalt át a kövér Liza szivén.
<span class="pagenum"><a name="Page_94" id=
"Page_94">-94-</a></span></p>
<p>Gyurkovicsnét aggodalommal töltötte el, hogy ötödik leányát
vágyai nem a báli termek reális parkettje, hanem regényes légvárak
felé csábítják.</p>
<p>– Azt várod talán, hogy Orlandó gróf fog feleségül venni, vagy
Lebegényi báró?</p>
<p>Sem Orlandó gróf, sem Lebegényi báró nem vette feleségül
Gyurkovics Lizát, hanem Radványi Gida, aki éppen aznap este tette
tiszteletét a házban…</p>
<p>A kis Radványi Gida egypár esztendővel ezelőtt halálosan
szerelmes volt a harmadik Gyurkovics-lányba, a szőke Katinkába.
Radványi ezredes megnézte a lányt, aztán maga vette feleségül, Gida
fiát pedig felküldte a Szergiusz professzor intézetébe, hogy
megszabaduljon tőle. Azt mondta neki, hogy ne is merjen haza jönni,
míg le nem tette a pótérettségit.</p>
<p>Gida nem találta sietősnek a dolgot, Szergiusz professzor pedig,
aki havi százötven forint tartáspénzt kapott a fiatal báróért, még
kevésbbé. Gida tehát két évig mint doyen elnökölt az intézeti
önképzőkör ülésein, aztán, egy váratlan baleset következtében,
mégis kikapta az érettségi bizonyítványt. <span class=
"pagenum"><a name="Page_95" id="Page_95">-95-</a></span> A váratlan
baleset abból állott, hogy a minisztérium megvonta a
Szergiusz-intézettől a nyilvánossági jogot, Szergiusz professzor
pedig boszuból érettségi bizonyítványt adott minden
növendékének.</p>
<p>Az ezredes úgy vélekedett, hogy fia már eleget tanult, – úgy se
lesz belőle egyéb, mint lósorozási elnök vagy legfölebb főispán! –
és haza hozatta.</p>
<p>Akik Radványi Gidát már azelőtt ismerték, úgy találták, hogy
nagyon megváltozott az intézetben. Megbajuszosodott és
megerősödött. Liza a maga részéről azt is konstatálta, hogy van a
modorában valami regényes distinkció, az arcában valami bánatos
komolyság, ami szörnyen érdekes és Monte-Christo grófra emlékezteti
az embert, vagy még inkább Don Carlosra, aki tudvalevőleg a
tulajdon mostohamamájába volt szerelmes…</p>
<p>Radványi Gida tényleg föltette magában, hogy bánatos méltósággal
fogja viselni tragikus sorsát. Óh, – ő sokat szenvedett és
küzködött magával az internátusban, bár eleve is elhatározta, hogy
e harcban a kötelesség fog győzedelmeskedni a szenvedély
<span class="pagenum"><a name="Page_96" id=
"Page_96">-96-</a></span> fölött. Le fog mondani, ha belehal
is.</p>
<p>Az ember azonban nem azért győzedelmeskedik a szenvedélyei vagy
más valami fölött, hogy titokban tartsa ezt a győzelmét. Az
embernek ilyenkor szüksége van valakire, mondjuk egy Marquis
Posa-ra, akit beavat a titkába és akivel megbámultatja belső
nagyságát.</p>
<p>És ki lett volna inkább hivatva Marquis Posa szerepére, mint
Gyurkovics Liza? Egypár hét mulva Gida, miután napról-napra ott
ozsonnált Gyurkovicséknál, már annyira megbarátkozott Lizával, hogy
elsírhatta nagy bánatát baráti kebelén. (Ezt persze nem szabad
szószerint érteni.)</p>
<p>Liza könnyekig meg volt hatva. Büszke volt Gida bizalmára, akit
nemesnek, nagynak és szörnyen érdekesnek talált, és kéretlenül örök
barátságot esküdött neki.</p>
<p>Sohasem merte remélni, hogy Bács-Tamáson valaha szemtől-szembe
lásson olyan embert, akiben a kötelesség küzd a szenvedéllyel, vagy
akiben más valami küzd.</p>
<p>A tamási urak soha sem beszéltek kötelességekről és
szenvedélyekről, ők mindig <span class="pagenum"><a name="Page_97"
id="Page_97">-97-</a></span> csak a termésről beszéltek, lovakról
és nagy ivásaikról.</p>
<p>Gida később a bodzafa alatt elmondta barátnőjének azt a
nevezetes jelenetet, mikor első ízben megint összetalálkozott a
mostohaanyjával.</p>
<p>Hazajött az internátusból és az édesatyja úgy fogadta, mintha
nem is történt volna köztük semmi. Mintha nem is lettek volna
riválisok. Azt mondta:</p>
<p>– Szervusz, gyerek! Lám, már kezd nőni a bajuszod!</p>
<p>Katinka asszony bejött, ő is úgy tett, mintha nem történt volna
semmi. Mintha soha sem szerették volna egymást. Azt mondta:</p>
<p>– Jé, Gida! Milyen nagy ember lett belőled!</p>
<p>Aztán más egyébről beszélgetett és az ezredes elég lovagiatlan
volt hajdani riválisával szemben, hogy feleselni kezdett vele a
zsebpénze miatt. (Gyerekkorában egészen szabadjára hagyta, mint
valami férfit, és most azzal akarta jóvá tenni hibáját, hogy úgy
bánt vele, mint gyerekkel.)</p>
<p>Mikor Gida kiment a szobából, Katinka <span class=
"pagenum"><a name="Page_98" id="Page_98">-98-</a></span> egy
mellékajtóból utána szólt és titokban egy összehajtott papirost
csúsztatott a kezébe.</p>
<p>– Vigyázz, hogy az öreg meg ne lássa! – suttogta.</p>
<p>Gida elsápadt, a térdei inogtak. Aztán a papirossal kirohant az
istállóba…</p>
<p>– Ah, tehát levélben mentegeti magát!</p>
<p>Nem levél volt, hanem ötvenforintos bankjegy… Pénzt adott neki,
hitvány pénzt.</p>
<p>Liza sóhajtva mondta:</p>
<p>– Katinka egy cseppet sem romantikus!</p>
<p>Azt tanácsolta Gidának, hogy tépje ki gyökerestől Katinka képét
a szivéből. Valamit gyökerestől kitépni a szívből, – ez megint
olyan dolog volt, ami Radványi Gidát föllelkesítette. Megfogadta,
de csak olyan föltétel alatt, ha Liza nagylelküen segédkezni fog
neki az érdekes műveletben.</p>
<p>A gyerekek gyakori együttlétének az lett a következménye, hogy
Gyurkovicsnénak egy ötlete támadt. A Gyurkovicsné ötletei pedig
rendesen két emberfiának az összeházasítására vonatkoztak.</p>
<p>Mikor Katinka egyízben megint fölvetette a családban
legaktuálisabb kérdést, <span class="pagenum"><a name="Page_99" id=
"Page_99">-99-</a></span> hogy: mit fognak Lizával csinálni? –
Gyurkovicsné azt mondta:</p>
<p>– Tudod mit gondoltam? Elvehetné a ti Gidátok…</p>
<p>Katinka elnevette magát.</p>
<p>– Mit? Én legyek a kövér Liza anyósa?</p>
<p>– Miért ne? Azelőtt úgyis sokat veszekedtél vele… Kijárom én a
dispenzációt a püspöknél, az érseknél, – ha kell a római pápánál
is! Igazán, – szólhatnál az öregednek!</p>
<p>Katinka még aznap szólt az öregjének. Az öregnek borotválkozó
napja volt és ilyenkor le lehetett melléje ülni a kerevetre.
Különben nem lehetett, mert a tüskével fölsikálta az ember
arcbőrét.</p>
<p>– Nem szeretem, hogy Gida mindig itt ődöng és nem tud magával
mit kezdeni. Untatja magát és az egész világot. Legjobb volna
feleséget keresni neki, aztán odaadnád nekik az egyik pusztát…</p>
<p>– Talán már kerestél is neki feleséget?</p>
<p>– Tudok egy jóravaló leányt, aki fülig szerelmes belé, és ő is
szereti.</p>
<p>– Milyen fajta?</p>
<p>– A te feleséged se különb fajta! <span class="pagenum"><a name=
"Page_100" id="Page_100">-100-</a></span></p>
<p>– Ugyan?</p>
<p>– A kövér Liza…</p>
<p>Az ezredes nevetőgörcsöt kapott, Katinka pedig megharagudott és
hátba ütötte.</p>
<p>– Micsoda? A tacskó nekem sógorom legyen?</p>
<p>– Szégyelnéd a rokonságát?</p>
<p>Én nem tudom, hogy micsoda eszközökkel tudott Katinka asszony az
ezredes úrra hatni; én csak azt tudom, hogy az ezredes, mikor
megint borotválkozó napja volt, megadta magát.</p>
<p>– Bolond állapot, de ha szeretik egymást…</p>
<p>– Imádják egymást!</p>
<p>– Akkor nem bánom! Legalább nem lábatlankodik többet itt a
fiu…</p>
<p>A családban tehát elhatározták, hogy Gidából és Lizából egy pár
lesz. A titok aztán kiszivárgott a gyerekszobába is, a konyhába is;
a faluban is beszéltek róla, a vármegyei urak pedig már a lakodalom
napját is tudták. Mikor Gyurkovicsné megrendelte a Liza
kelengyéjét, a budapesti ismerősök is megtudták a dolgot.</p>
<p>A Gyurkovicsék béresei csak úgy szóltak <span class=
"pagenum"><a name="Page_101" id="Page_101">-101-</a></span>
Gidáról: – Ahol ni, – a mi kisasszonyunk vőlegénye!</p>
<p>A réti halászok külön válogatták a kövér kecsegéket a
lakodalomhoz. Kukacz Bandi eljött a nagyságos asszonyhoz és
megkérte, hogy ezentúl az ő bandáját fogadják meg. Az ő kontrásai
nem isszák le magukat és ő megfelel minden hiányzó
ezüstkanálért.</p>
<p>Mondom: mindenki tudta, csak ketten nem tudták, akiket pedig a
dolog szintén érdekelt volna, – Gida meg Liza. Gida már akkor Liza
segítségével szerencsésen kitépte a mostohamamája képét a szívéből,
még pedig gyökerestől, és most újabb tragikus szenvedéllyel
küzdött.</p>
<p>Szerelmes volt a kövér Lizába, szerelmes volt annak rendje-módja
szerint, – pedig mikor Katinkáról nagylelküen lemondott,
megesküdött magában, hogy ez életben nem fog többet szeretni. A
szíve sírbolt lesz, hová meghalt szerelmét temette. És most fülig
szerelmes volt Lizába, – ez volt az ő tragikuma.</p>
<p>Hosszu töprengés után föltárta helyzetét Liza előtt,
egyszersmind megkérte barátnőjét, <span class="pagenum"><a name=
"Page_102" id="Page_102">-102-</a></span> hogy segítsen most már a
saját képét gyökerestől kitépni szívéből.</p>
<p>Liza megszeppent és majdnem sírva fakadt. Mikor Gida
megkérdezte, hogy fél-e tőle, azt mondta, hogy igenis fél. De mikor
azt mondta, hogy gyűlöli-e most már, azt mondta, hogy gyűlölni
éppen nem gyűlöli… És ha Gidának elejétől fogva az volt a végzete,
hogy őt szeresse, akkor hiába is akarná a képét kitépni a szívéből,
mert a végzet ellen nem küzdhet az ember.</p>
<p>Gida tehát meghódolt a végzete előtt. Mivel azonban úgy
sejtette, hogy ellenséges apja kémekkel veszi körül, a legnagyobb
óvatosságot fejtette ki Lizával szemben. Csak akkor jött a házba,
ha hölgye jelt adott neki, hogy nincs veszedelem. Piros keszkenő a
leányszoba ablakában azt jelentette, hogy a házban tiszta a levegő.
Fehér kendő veszedelemtől óvta. Veszedelem akkor forgott fenn, ha
az ezredes a verandán kvaterkázott a Gyurkovics-fiúkkal.</p>
<p>A szerelmesek levelezésben is állottak, ami Lizától, aki
szívesebben olvasott el egy ötkötetes regényt, mint leírt egy
féloldalas levelet, jókora áldozat volt. Postaszekrénynek
<span class="pagenum"><a name="Page_103" id=
"Page_103">-103-</a></span> a kert tulsó sarkában álló leanderes
dézsát használták. Gida kieszelt egy titkos írást, melyet csak a
logaritmusos táblánál is komplikáltabb kulcs segítségével lehetett
megérteni. Szeretlek, édesem! ezt úgy írták: krancsenk kruncs!</p>
<p>Gida egyszer meghallotta, hogy édesatyja és Katinka a
szomszédszobában Lizáról és ő róla beszélnek. Hogy mit beszélnek,
azt nem érthette meg, de a neveket tisztán hallotta.</p>
<p>– El vagyunk árulva! – mondta Lizának.</p>
<p>Liza elsápadt, Gida fejében kalandos szökési terv kezdett
megfogamzani. Nem egészen komolyan, de nagyon részletesen
elgondolta, hogy Melbourneba szökteti majd Lizácskát. Melbourne
iránt különös előszeretettel viseltetett, már a földrajzi órákon is
szívesen hallotta ezt a kellemes csengésü nevet. Látta magát, amint
széles karimáju kalappal a fején és baltával a vállán kilép az
őserdőből, Liza pedig, operai parasztjelmezben, a kis faház padján
várja…</p>
<p>Nem mehettek Melbourneba, közbe jött valami. <span class=
"pagenum"><a name="Page_104" id="Page_104">-104-</a></span></p>
<p>Anna napján, Gyurkovicsné nevenapján, cigányszó mellett egy kis
ivás volt a házban. (A „kis“ jelző csak az ivók számára, de
korántsem az elfogyasztott bor mennyiségére vonatkozik.) Estefelé a
fiatal urak kissé hangosan viselkedtek a verandán, amennyiben
földhöz vagdosták a poharakat, amelyekből a házikisasszony
egészségére ittak, ezüsttálcákat raktak a cimbalomra, ököllel
verték a nagybőgő fenekét és szapora revolverlövések közt huzatták
el a Gyurkovicsné kedves nótáját: Maros vize folyik csendesen…</p>
<p>Az öregebbek, köztük az ezredes is, a dohányzó-szobába vonultak
és tarokkozni kezdtek, a tarokkot csakhamar ferbli váltotta
fel.</p>
<p>Most már Katinka asszony is közéjük telepedett és kártyát kért.
Értette a játékot, csak egy hibája volt: irgalmatlanul csalt. Ha
besöpörte a bankot, a lapját csak úgy mutatta fel, ha összekulcsolt
kezekkel könyörögtek neki a partnerek, – néha fel sem mutatta,
inkább visszaadta a pénzt. A bankkal állandóan komplikált
elszámolási viszonyt tartott fenn, amellyel kétségbe <span class=
"pagenum"><a name="Page_105" id="Page_105">-105-</a></span> ejtette
a férjét. A nagybátyja már nagyobb összeget ajánlott fel neki,
végkielégítésül, csak hagyja abban a játékot, – az ezredes pedig,
mikor rajtakapta valami újabb turpisságon, a tenyerét rátette az
asszony pénzére, és kijelentette, hogy a pénzt szét fogja osztani a
vesztesek közt. Katinka asszony úgy akarta megmenteni a zsákmányát,
hogy hirtelen elfujta a lámpát és a sötétségben összeseperte a
bankókat.</p>
<p>A következő pillanatban négy gyújtó is világított a szobában, de
– csodálatos! – a kártyások közül senki sem nézte a pénzét,
mindenki Gidát és Lizát nézte, akik egy kis kereveten ülve, addig
szerényen kibickedtek.</p>
<p>– Érdekes! – mondta az ezredes; azzal meggyujtott még két
gyújtót.</p>
<p>A megszeppent Liza fejecskéje ott pihent a Gida mellén, arca
lángvörös volt, halkan nyöszörgött, de szabadulni nem tudott, mert
a haja beleakadt a Gida melltűjébe. (Ez a melltű különben turbános
szerecsen-fejet ábrázolt.)</p>
<p>– Lám, – mondta a nagybácsi, – a jegyesek is a zavarosban
halásznak.</p>
<p>Katinka kiszabadította hugát kellemetlen <span class=
"pagenum"><a name="Page_106" id="Page_106">-106-</a></span>
helyzetéből, aztán egy kis pofont adott neki, – neki is egyet, meg
Gidának is egyet.</p>
<p>Gida sápadtan az izgatottságtól, a lány elé állott, aztán
heroikus mozdulattal, fölemelte a kezét.</p>
<p>– Igen, – ő az én jegyesem!</p>
<p>– Hiszen ez nem ujság, – mondta ásítva az ezredes, aki éppen a
pénzét olvasta.</p>
<p>– Szeretem és feleségül fogom venni! – mondta Gida fenyegető
hangon.</p>
<p>– Hát téged mi lelt? Hogy feleségül fogod venni, azt az egész
vármegye tudja, azért nem kell kiabálni!</p>
<p>Azután osztani kezdte a kártyát, mert ő volt a soros. Gida és
Liza kisompolyogtak a szobából. Katinka utánuk ment, bankjegyeket
rázva ki a kabátja ujjából.</p>
<p>– Igaz, gyerekek, a mama úgy akarja, hogy október első felében
legyen a lakodalom… <span class="pagenum"><a name="Page_107" id=
"Page_107">-107-</a></span></p>
<div class="chapter">
<h2><span class="smaller">VI</span><br />
Mici</h2>
</div>
<p><span class="pagenum"><a name="Page_108" id=
"Page_108">-108-</a></span></p>
<p><span class="pagenum"><a name="Page_109" id="Page_109"><br />
-109-</a></span></p>
<p>A Gyurkovics-családban megesett az a különös dolog, hogy Micit,
a legkisebbiket, férjhez kellett adni, mielőtt még Klárika, a
hatodik leány, főkötő alatt lett volna.</p>
<p>A folytonossági elv e megszegésében egy csepp perfidia is
közreműködött Gyurkovics Mici részéről. Klárikát ugyanis, miután a
farsangi hadjárat eredmény nélkül végződött, rokonok kiséretében
Füredre küldték. A rokonok egész nyáron ott tartották a leányt, oly
ürügy alatt, hogy kitünő kombinációjuk van Klári számára.</p>
<p>Gyurkovicsné, aki a nyári hadjáratra új ruhával szerelte föl
hatodik lányát, egy gyönge pillanatban megengedte Micinek, hogy
viselje otthon a Klárikától levetett hosszu ruhákat. Megengedte
neki, de egyszersmind a gyerekszobába való visszakergetés
<span class="pagenum"><a name="Page_110" id=
"Page_110">-110-</a></span> terhe alatt lelkére kötötte, hogy ne
merészelje a <i>nagylány</i> jogait bitorolni.</p>
<p>A hetedik megigért mindent. Óh, – ő nem fog bálba kivánkozni, ő
nem is törődik a fiatalemberekkel. S jobb szeret az édesmamával
lenni. Kacérsággal gyanusítják, – hogyan kell kacérkodni? Mici
nagyon szeretné tudni, hogyan kell kacérkodni!</p>
<p>A hetedik megigért mindent. Mihelyt aztán a sarkát verte a
hosszú szoknya, egyszerre fölébredt benne a Gyurkovics-vér.
Kikereste magának a vármegyében a legderekabb fiatal urat és azt
mondta magában: Szeretnék ennek a felesége lenni! És mivel a szóban
forgó fiatalember egyelőre még nem volt hajlandó tudomást venni a
legkisebbik Gyurkovics-lány exisztenciájáról, Mici addig kötekedett
vele és annyit kellemetlenkedett neki, míg Sándorfy – ez volt a jó
ember neve – tudomást nem vett róla, sőt, a békesség kedvéért,
feleségül is nem vette.</p>
<p>Az anya gyöngeségének az lett az eredménye, hogy Micinek kérője
akadt, a füredi rokonok pedig gondosan kerülgették leveleikben a
sokat emlegetett kitünő kombinációk <span class="pagenum"><a name=
"Page_111" id="Page_111">-111-</a></span> kérdését. Gyurkovicsné
csak azért egyezett bele a Mici házasságába, mert a hetedik volt a
legkisebbik és így nem kellett attól tartania, hogy a folytonossági
elv megszegése veszedelmes precedenst fog alkotni a családban.</p>
<p>A hetedik lány eljegyzése után különben azt kezdték hiresztelni,
hogy Klárika és Mici tulajdonképpen ikertestvérek és hogy Klári
eddig csak azért ment idősebbik számba, mert vagy hatvan perccel
előbb látott napvilágot hugánál.</p>
<p>Elbeszélésemet azzal kezdem, hogy Gyurkovicsék átkocsiztak a
Keményék dolovai pusztájára. A nagyságos asszony, aki legkisebbik
lányával szemben különben is nagyon engedékeny volt, szemet hunyt,
amikor Micike a sokat emlegetett hosszu ruhában ült föl a kocsiba.
Meg volt róla győződve, hogy Keményéknél nem fognak idegen emberrel
találkozni, kellemetlenül is érintette hát az, amikor a verandán
nagy társaságot talált együtt, egy csomó lányt meg öt-hat fiatal
urat.</p>
<p>A fiatalok aztán egész délután lawntennist játszottak, később a
cseléd-udvarban <span class="pagenum"><a name="Page_112" id=
"Page_112">-112-</a></span> bomlottak és Gyurkovics Mici vezérlete
alatt bejárták az ólakat és istállókat. Egy-egy okosszemü tehén
szarva elől sikongva hátráltak meg, egy-egy rózsás orru, buta
borjura azt mondták: beh édes!</p>
<p>Mikor a vendég-istállóba értek, a Sándorfy Mihály szürkéi
hátrafogták a fülüket és nyugtalankodni kezdtek.</p>
<p>– Tessék vigyázni, a lovak harapósak! – szólt a szilvakék kocsis
az istálló homályából.</p>
<p>Gyurkovics Micinek megint eljárt a szája.</p>
<p>– Akár a gazdájuk!</p>
<p>A fiatal urak összemosolyodtak, a lányok pedig könyökön
taszították egymást… Sebaj! Sándorfy odafönn ferblizett az
öregekkel. Mici, talán csak azért, hogy kibékítse a szilvakék
kocsist a gazdáján esett sérelemért, kedélyeskedni kezdett
vele.</p>
<p>– Jó volt az ebéd? Adtak magának bort is? Ha kell még, csak
nekem szóljon.</p>
<p>Majd ki akartak menni a méhesbe. Kemény Margit, a
házikisasszony, megígérte a vendégeinek, hogy mutat nekik egy
méhkirálynőt. A városi lányokat ez nagyon <span class=
"pagenum"><a name="Page_113" id="Page_113">-113-</a></span>
érdekelte, talán azt képzelték, hogy a zümmögő királynő kis arany
koronával a fején sétál a viaszlépen.</p>
<p>Útközben megeredt az eső. Kövér cseppek verték az arcukat, aztán
zuhogó nyári zápor szakadt reájuk. Az egész társaság hangos
futásnak eredt a kastély felé, legelül Mici szaladt könnyü
szarvasugrásokban. A százráncu parasztszoknyáját fölkapta a
fejére.</p>
<p>Mikor megint együtt voltak a lányok szobájában, elrestelték
magukat a gyerekes hajsza miatt és a fiatal hölgyek egyszerre
komolykodni kezdtek.</p>
<p>Gyurkovics Micinek közbe megint eljárt a nyelve.</p>
<p>– Még se jött meg Horkay Feri? – kérdezte. – Ahol Horkay Feri
nincs, ott nincs is mulatság.</p>
<p>A társaság apró csapatokba verődött, amelyek a kis székeken,
kereveteken ültek, könyököltek. A leányok szobájában különben
veszedelmes volt a tartózkodás; ahová az ember csak nyult, az
asztalokról, fali állványokról törékeny csecsebecsék pottyantak le.
<span class="pagenum"><a name="Page_114" id=
"Page_114">-114-</a></span></p>
<p>Néhányan a házikisasszony mellett térdepeltek a fiókos szekrény
körül, ahol Kemény Margit a ritkaság-gyüjteményét mutatta be.</p>
<p>– Ezt a sarkantyút a duhaj Elefántovics veszítette el a daruvári
bálon… Ezt a kis pávát meg Horkay Feritől kaptam tizenhatodik
születésnapomra… Ez a szép papirlegyező is a daruvári bálról
került, – rajta is van a daruvári grófok címere… Hátulján förtelmes
torzkép: a Horkay Feri önarcképe… Ezzel a két pisztoly-golyóval
verekedett volna meg Szilágyi Jankóval a monoklis Elefántovics, ha
apa idejekorán ki nem békíti őket…</p>
<p>Sándorfy Mihály, a szilvakék kocsis és a harapós szürkék
gazdája, belépett a szobába. Ebéd után a lármás fiatalságtól a
csendes öregekhez menekült volt, időközben azonban az öregek
derekasan felöntöttek a garatra és miután egy torontáli örmény úr
ferblin elnyerte minden pénzüket, nagy hangon politizálni kezdtek,
Sándorfy tehát jónak látta visszamenekülni a fiatalok közé.</p>
<p>Jó ideig kereste a helyét, aztán letelepedett egypár pletykázó
fiatalember közé. <span class="pagenum"><a name="Page_115" id=
"Page_115">-115-</a></span> A fiatalok suttogó hangon beszéltek,
éppen valami asszonyi dolgot hánytorgattak.</p>
<p>– Kitől tudod? – kérdezte Sándor.</p>
<p>– Horkay Feri mondta…</p>
<p>– Akkor biztosra veszem, hogy hazugság…</p>
<p>Halkan beszélt, az öblös hangja mégis elhatott a Gyurkovics Mici
fülébe. Az ég tudná, hogy mi járt a hetedik Gyurkovics-lány
fejében. Már amióta Sándorfy belépett a szobába, anélkül, hogy neki
külön köszönt volna, egyre rajta jártatta a szemét. Most két lépést
előre tett, kiegyenesítette nyulánk termetét és azt kérdezte
Sándorfytól:</p>
<p>– Kiről beszél, kérem?</p>
<p>Régóta ismerték egymást, de most váltottak először szót
életükben. Sándorfy meghökkenve nézett a leányra.</p>
<p>– Bocsánat…</p>
<p>– Ön azt mondta valakire, hogy hazudik, – folytatta Mici a
felindulástól remegő hangon. – Az ilyet nem kell suttogva mondani,
hanem hangosan, hadd hallja meg az is, akit illet…</p>
<p>Sándorfy Miska kissé elpirult, de aztán elnevette magát:
<span class="pagenum"><a name="Page_116" id=
"Page_116">-116-</a></span></p>
<p>– De nagysádkám, csak nem akar belém kötni?</p>
<p>Igenis, bele akart kötni ebbe a kiállhatatlan fertálymágnásba,
aki őt is, a kompániáját is, olyan nagyúri dölyffel lenézte… Ha az
egész vármegyében nincs annyi emberség, ő benne van… Ami verekedő
kedv és felforgató ösztön a dalmata vérében pezsgett, az mind ott
villogott a szemében és ott idegeskedett az orra cimpája körül…</p>
<p>Sándorfy Mihály azt mondta:</p>
<p>– Jól van hát: Horkay Feriről beszéltem… Azt mondtam, hogy
hazudott… Sajnálnám, ha ezzel gyöngéd érzelmeket sértettem volna
meg…</p>
<p>– Gavallér ember nem mond ilyet másnak a háta mögött… Tessék a
szemébe mondani… Vagy ha nincs hozzá bátorsága, majd megmondom neki
én…</p>
<p>A lányok meg voltak rémülve, a fiatal urak pedig zavartan
pödörgették a bajuszukat. Radványiné, a Gyurkovicsné
menyecske-leánya félrehívta Micit és titokban egypár pofont igért
neki. Sándorfy Mihály pedig a szomszéd szobában idegesen
gombolgatta a kabátját. <span class="pagenum"><a name="Page_117"
id="Page_117">-117-</a></span></p>
<p>– Ki ez a kislány? Mit akar tőlem? Honnan tudjam én, hogy
szerelmes Horkay Feribe?</p>
<p>Majd azt mondta:</p>
<p>– Sohasem hittem volna, hogy ebbe a búbos galambba annyi méreg
fér!</p>
<p>Egy ideig még kerülgette az öregeket, de nem jól érezhette magát
a kastélyban. Félóra múlva már látták, amint a szakadó esőben
sebesen hajtott el az ablak alatt. Behajtott a városba, fölment a
kaszinóba, megkereste Horkayt és elmondta neki, ami a kastélyban
történt. Horkay, aki három nap óta egy utazó billiárd-mesterrel
viaskodott a karambol-asztalon, megkrétázta a dákóját és azt
mondta:</p>
<p>– Úgy látszik, nekünk most verekednünk kell?</p>
<p>– Úgy látszik, – hagyta rá Sándorfy.</p>
<p>Másnap meg is verekedtek. Pisztolyra álltak ki, de Horkay nem
talált, Sándorfy pedig eldobta a pisztolyát és meghívta az egész
társaságot vacsorára. Ezzel a Horkay-Sándorfy ügy el volt intézve a
lovagiasság szabályai szerint, a Sándorfy-Gyurkovics-ügynek
<span class="pagenum"><a name="Page_118" id=
"Page_118">-118-</a></span> azonban folytatása lett a daruvári
csónakosok piknikjén.</p>
<p>A daruvári csónakosok ladikot kereszteltek és ez alkalomból
összecsődítették az egész vármegyét.</p>
<p>Gyurkovics Mici három napig nagy szakértelemmel magyarázgatta az
édesanyjának, hogy a ladik-keresztelés nem bál és hogy arra
gyermekeket is szokás elvinni. E jogcímen aztán őt is elvitték a
daruvári fűzes erdőbe.</p>
<p>Gyurkovicsné ő nagysága utóbb nagyon megbánta elhatározását,
mert a legkisebbik leánya – miért, miért nem – megint csinos kis
botrányt rendezett Sándorfy Mihállyal. A nagyságos asszony a fejére
is olvasott aztán.</p>
<p>– Hát jogász vagy te, vagy huszártiszt, hogy nem mehetsz el egy
ember mellett úgy, hogy bele ne köss?</p>
<p>A második négyes után Sándorfy ugyanis csendes kétségbeeséssel
lépett a nyári tarokkasztalhoz, ahol Gyurkovics képviselő a
beszámolóját tartotta. Azt mondta:</p>
<p>– Kérlek, Milán, ha ez így folyik tovább, a kis hugod engem ki
fog üldözni <span class="pagenum"><a name="Page_119" id=
"Page_119">-119-</a></span> a világból… A csárdásban egymás után
össze akart veszíteni a három Elefántoviccsal, – azt állította,
hogy készakarva meglöktem, – a négyesben pedig kezet se fogott
velem… Pedig egész délután feléje se mertem menni, mert tudom, hogy
ki nem állhat…</p>
<p>A képviselő azt mondta:</p>
<p>– Ha neveletlen a gyerek, fülön kell fogni.</p>
<p>Azzal kivágta a skizt.</p>
<p>Sándorfy pedig elgondolkozott. Ez a kis vipera, az ő érthetetlen
ellenszenvével, még valami komoly kellemetlenséget szerezhet neki.
Furcsa is volna, ha ő, aki különben némi sikerrel űzte a szőke és
barna viperák szelidítését, szép szerével ki nem tudná szedni ennek
a méregfogait!</p>
<p>Csinos ellenségét a tánchely mögött találta. Ott ült egy sörös
hordón, két sarkával a hordón dobolt és óriási papirlegyezőjével
hüsítette kipirult arcát.</p>
<p>– Mici kisasszony, nem haragszik, ha háborgatom?</p>
<p>A hetedik Gyurkovics-lány pedig semmit sem gyűlölt annyira, mint
azt, ha valaki <span class="pagenum"><a name="Page_120" id=
"Page_120">-120-</a></span> kisasszonynak szólította. Ő nagysád
volt, – kisasszony a szobalánya. Fagyosan mérte hát végig Sándorfy
Mihályt.</p>
<p>– Mi tetszik?</p>
<p>– Az egész vármegye magasztalja önt az őszinteségeért… És azt is
tudom, hogy lovagiasan, mondhatnám gavallérosan gondolkozik, – ami
a nőknél nem mindennapi dolog… Éppen azért kérem, mondja meg egész
őszintén, miért gyűlöl ön engem?</p>
<p>– Érdekli? – kérdezte Mici gúnyosan.</p>
<p>– Nagyon!</p>
<p>– Lássa: nem szeretem a képzelődő embereket.</p>
<p>– És engem annak tart?</p>
<p>– Annak! – volt a száraz hangon adott kurta felelet.</p>
<p>– Biztosítom, hogy téved… Ha annyi fáradságot venne magának,
hogy egy kicsit tanulmányozna, meggyőződnék róla, hogy téved…</p>
<p>Mici vállat vont, hogy mindez őt nem nagyon érdekli. Azzal
leszállt a hordóról és a tánchely felé ment, szó nélkül faképnél
hagyva Sándorfyt. <span class="pagenum"><a name="Page_121" id=
"Page_121">-121-</a></span></p>
<p>A fiatalember nevetett is, meg bosszankodott is, amikor pedig a
rendező a füzértánchoz szólította a párokat, kétségbeesett
gondolata támadt. A nyári ruhák labirintjában megkereste Micit.</p>
<p>– Nem táncolná velem a kotillont? – kérdezte vakmerően.</p>
<p>Nagy meglepődésére Gyurkovics Mici azt mondta:</p>
<p>– Nem bánom, – de előbb le kell ráznom a nyakamról egy másik
táncost.</p>
<p>Az a másik táncos különben Horkay Feri volt, aki a
Kemény-kastélyban lefolyt jelenet óta kötelességszerüen udvarolt
Gyurkovics Micinek. (Az egész világ azt beszélte, hogy a kislány őt
esze nélkül szereti.)</p>
<p>Gyurkovics-lánnyal kotillont táncolni, minden körülmények közt
veszedelmes vállalkozás volt. Pedig Mici a Gyurkovics-lányok közt
is számot tett. Volt ugyan egy kis testi fogyatkozása: ha az ember
erősen a szeme közé nézett, észrevette, hogy a bal szemének a
pupillája egy-két milliméterrel magasabban áll, mint a jobb szeme.
Nem merném éppen ráfogni, hogy bandsalított, csak azt tudom, hogy
révedező, álmatag <span class="pagenum"><a name="Page_122" id=
"Page_122">-122-</a></span> pillantása volt, ami különös
ellentétben állott határozott modorával.</p>
<p>A mellőzött Horkay Feri egy cseppet sem csodálkozott, amikor
egypár nap mulva keresztül lovagolt a Gyurkovicsék falván és a ház
előtt a Sándorfy szürkéit látta.</p>
<p>Pedig Sándorfy csak azért járt ott, mert Gyurkovicsnéval egy
svájci bikára alkudozott. Tízszer is megnézte a bikát, aztán egypár
forintért tovább cigánykodott az asszonnyal, közbe pedig sódarban
és kaviárban beozsonnálta a differenciát.</p>
<p>Indulás előtt Micivel rendesen a ház előtt sétáltak föl s alá.
Néha kihallatszott a Gyurkovicsné hangja:</p>
<p>– Merre jársz, Micike?</p>
<p>– Sándorfy bácsival beszélgetek.</p>
<p>A bácsi szó megnyugtatta ő nagyságát, pedig Mici, négyszem közt,
csak hallja-magázta és miskázta Sándorfy Mihály urat.</p>
<p>Mikor Sándorfyt, aki tartalékos volt, behívták az őszi
hadgyakorlatokra, megvette végre a bikát. Utána még egyszer eljött,
hogy tiszti atillában mutassa magát.</p>
<p>Alkonyatkor elbúcsúzott a kislánytól és <span class=
"pagenum"><a name="Page_123" id="Page_123">-123-</a></span> kissé
elbúsúlta magát. A kapu alatt még sugdosni kezdtek.</p>
<p>– Lássa, Micike, ha az ember magával beszél, szívesen
elfelejtené néha, hogy maga még kislány.</p>
<p>– Nem is vagyok én olyan kislány, – tiltakozott a hetedik
szeliden.</p>
<p>– Bolondság erről beszélni; de szeretném, ha két évig ilyen
maradna hozzám, mint most… Ilyen édes és jó…</p>
<p>– És mi lenne aztán két év mulva? – kérdezte Mici naiv
kiváncsisággal.</p>
<p>A csordás gyerekek éktelen sikoltozással és nagy porfelhő
közepett, teheneket kergettek az udvarba. Mikor megint
elcsendesedett minden, Micike újra megszólalt:</p>
<p>– Tudja, Miska, mondok én magának valamit. Ha maga nekem valamit
mondani akar, nem is kell két évig várnia, mert én két évvel
idősebb vagyok, mint vagyok…</p>
<p>Miska persze ezt nem értette. A hetedik megmagyarázta neki:</p>
<p>– A mama csupa óvatosságból az egész generációnak éveiből kettőt
elvett, úgy, hogy mi valamennyien két-két évvel idősebbek
<span class="pagenum"><a name="Page_124" id=
"Page_124">-124-</a></span> vagyunk… Hanem azt csak magának
mondom…</p>
<p>– És hány esztendős most? – kérdezte Sándorfy.</p>
<p>A hetedik Gyurkovics-lány sokáig küzködött magában, aztán az ősi
ösztön győzedelmeskedett benne. Nem árulta el a családi titkot,
csak annyit mondott:</p>
<p>– Kettővel több vagyok, mint gondolja.</p>
<p>A kapu alatt folytatott tárgyalásoknak az lett az eredménye,
hogy Gyurkovics Mici a fegyvergyakorlatok alatt nem akart semmiféle
mulatságban résztvenni, hanem finom, titokzatos mosollyal az ajka
szélén, járt-kelt a házban, mint a gyermek, aki valami titkot tud
és nem akarja elárulni, de nagyon szeretné, ha mindenki leolvasná
az arcáról.</p>
<p>A másik gyanus szimptóma az volt, hogy Mici egyizben azt
kérdezte ő nagyságától:</p>
<p>– Ugy-e, édesmama, örökké-t két k-val kell írni?</p>
<p>– Kinek akarsz írni? – kérdezte a nagyságos asszony.</p>
<p>Mici nem felelt, de aznap tintás ujakkal jött az ebédhez.
<span class="pagenum"><a name="Page_125" id=
"Page_125">-125-</a></span></p>
<p>Egyszer megint betoppant Sándorfy Miska, az őszi naptól
kicserzett arcbőrrel és Mici korábbi utasításai alapján, beszélt az
édesmamával…</p>
<p>Gyurkovicsné eleinte szörnyen megharagudott. Micsoda tolakodás
ez Micitől, mikor most Klárikán a sor? Első pillanatban arra
gondolt, hogy leszedi a hetedik leányról a hosszu ruhát, őt magát
pedig visszakergeti a gyermekszobába. Aztán azon járt az esze, hogy
talán jó volna Sándorfy figyelmét Klárikára terelni. Végül, a
Klárikával folytatott izgatott levélváltás után és miután Mici
sírva erősítgette neki, hogy szereti Miskát és örökké szeretni is
fogja (örökké – két k-val!), a nagyságos asszony belenyugodott a
dologba.</p>
<p>Már jegyesek voltak, mikor Sándorfy egyszer azt kérdezte a
mátkájától:</p>
<p>– Mondja csak, miért is gyülölt maga engem annyira?</p>
<p>– Mert nem akart észrevenni! – mondta rá a legkisebbik
Gyurkovics-lány. <span class="pagenum"><a name="Page_126" id=
"Page_126">-126-</a></span> <span class="pagenum"><a name=
"Page_127" id="Page_127"><br />
-127-</a></span></p>
<div class="chapter">
<h2><span class="smaller">VII</span><br />
Klárika</h2>
</div>
<p><span class="pagenum"><a name="Page_128" id=
"Page_128">-128-</a></span></p>
<p><span class="pagenum"><a name="Page_129" id="Page_129"><br />
-129-</a></span></p>
<p>Nem szívesen, de mégis belenyugodtam már a kényszerűségbe, hogy
Mici eljegyzésével be kell fejeznem a Gyurkovics-lányok történetét,
amidőn az udvarias véletlen oly kellemes helyzetbe hozott, hogy
most már beszámolhatok az utolsó lánynak, Klárikának a viselt
dolgaival is.</p>
<p>Vagy két hétig mulattam a Szerémségben, – mulattam a szó
legéjszakázóbb értelmében, – aztán a gyorsvonattal visszautaztam
Budapestre. Mikor a vonat a bács-tamási stáció alatt járt, persze,
hogy a Gyurkovics-lányokon járt megint az eszem. A
Gyurkovics-lányokon, meg azokon a tarka históriákon, amiket Horkay
barátom beszélt nekem róluk, amikor két héttel azelőtt
összetalálkoztunk a vasuti kocsiban.</p>
<p>Később az országútra kezdtem figyelni, <span class=
"pagenum"><a name="Page_130" id="Page_130">-130-</a></span> amely
itt jó darabig párhuzamosan halad a vasuti töltéssel.</p>
<p>Az úton nyílsebesen ügető bricskát vettem észre, a bricska
láthatólag a pályaudvart akarta elérni, még a vonat előtt. Izgalmas
versenyfutás fejlődött ki az izzadtságtól ragyogó, kurtafarku
jukkerek és a füstölgő, dübörgő szörnyeteg közt.</p>
<p>A kocsi bakján ketten ültek: egy vadászkalapos, pirosarcu férfi,
aki sűrűn csörditett ostorával a hámos füle elé, meg egy karcsu
leány, aki félkezével a nagy szalmakalapját fogta és aggódva nézte
a vonatot. A könnyü kocsi nagyokat zökkent a homokos úton, a
papagályzöld inas két kézzel kapaszkodott az ülésbe…</p>
<p>A nyerges már mintha bicegett volna egy kicsit. Most egypár
ökrös szekér állta el az utat. A bricska nyílsebesen surrant át a
szekerek közt maradt keskeny résen, tengelyével szinte súrolva a
lőcsüket. Ha ez a vadászkalapos úr nem tud semmit a világon: a
hajtásával is megkereshetné a kenyerét…</p>
<p>Óh, – hiszen ez Horkay! Horkay Feri! És a lány? Aki életében
egyszer látott egy <span class="pagenum"><a name="Page_131" id=
"Page_131">-131-</a></span> lányt a Gyurkovicsok véréből, az
megismeri ezt a fajtát száz lépésről is…</p>
<p>A vonat fütyölt, a kocsi pedig eltünt a sűrű akácbokrok mögött.
Mikor a pályaudvarra értünk, kinyitottam az ajtót.</p>
<p>– Meddig állunk itt?</p>
<p>– Bács-Tamás – egy perc! Már indulunk is! Mehet!</p>
<p>Ajtócsapkodás és harangszó… Horkay Feri le fog késni? Nem késett
le. A vonat már megindult, amikor kipirult arccal és nevetve
szaladt be a perronra. Mellette, – őt félig tartóztatva, félig
nógatva – kacagva, lihegve, kipirult arccal, polkázó léptekkel
futott a lány… Horkay egy ugrással föntermett a kocsim nyitott
ajtajában, aztán visszaszólt:</p>
<p>– Holnapután megint itt leszek! Isten veled, Klárika!</p>
<p>A kalapjával integetett, odakünn meg kendőt lobogtattak utána.
Horkay csak a vasúti hídnál vett rólam tudomást.</p>
<p>– Ni, – te vagy?</p>
<p>Odalenn két hét alatt annyira kineveltek, hogy köszönés helyett
odanyujtottam neki a szilvoriumos butykost, amelyet szerémi
<span class="pagenum"><a name="Page_132" id=
"Page_132">-132-</a></span> embereim akasztottak a nyakamba. Aztán
számot adtunk egymásnak legújabb élményeinkről. Ő a Gyurkovics Mici
lakodalmáról jött, amely lakodalom éppen annyi ideig tartott, mint
az én szerémi keresztelőm.</p>
<p>Horkay később a szivaros tárcáját kereste és kifordította
különös szabásu vadászruhájának a zsebeit. Az egyikből egypár
parafadugó esett ki, a másikban egy pár rózsaszín selyemkeztyüt
talált. Ösztönszerüen beszívta a keztyü illatát és azt mondta:</p>
<p>– A Klárika keztyüje nálam maradt!</p>
<p>– Igaz is, Horkay, – mi lesz a Klári hugoddal?</p>
<p>– Ami minden rendes lányból lesz: asszony!</p>
<p>– Ugyan? Oly gyorsan fordított köpenyeget? És talán már van is
valakije?</p>
<p>Horkay nevetett.</p>
<p>– Meghiszem azt! Klárika már két nap óta menyasszony. Igaz, hogy
nagy erőlködésembe került, míg nyélbe tudtam ütni ezt a dolgot…
Három napig folyton innom kellett a Klárika kedvéért…</p>
<p>Nem értettem. Egy pillanatig azzal gyanusítottam <span class=
"pagenum"><a name="Page_133" id="Page_133">-133-</a></span>
Horkayt, hogy leitatott valami partiképes ifjút és úgy vette ki
belőle a házassági igéretet…</p>
<p>Időközben megtalálta a tárcáját és szivarra gyujtott. Majd
csendesen elnevette magát. Nagyon jókedvünek látszott és beszédes
kedvünek, mint valaki, aki önmagával szerfölött meg van elégedve.
Nem is kellett sokáig faggatnom, elmondott mindent, amit tudni
akartam.</p>
<p>Elmondta az utolsó Gyurkovics-lány történetét, amelynek
tulajdonképpen ez lehetne a címe: A bács-tamási lakodalom.</p>
<p class="center">*</p>
<p>Hogy Gyurkovicsné hat lánya gyors egymásutánban férjhez ment és
hogy a hetedik – aki korra nézve tulajdonképpen a hatodik volt –
végül szintén főkötő alá került, abban, a nagyságos asszony és a
kisasszonyok személyes érdemei mellett, nagy része volt a Horkay
Ferenc úr odaadó buzgalmának.</p>
<p>Horkay Ferenc úr, akit még a tulajdon édes kocsisa is csak Feri
úrnak szólított, alapjában véve nem volt mintaképe az erkölcsös
ifjúnak. Kártyásnak mondták és ivónak. Szeretném azonban, ha
enyhítő <span class="pagenum"><a name="Page_134" id=
"Page_134">-134-</a></span> körülmény számba vennék, hogy a kártyán
rendesen nyert és hogy széles Bács-Bodrogban nem akadt emberfia,
aki őt valaha az asztal alá itta volna.</p>
<p>Olvasóim tudják, hogy mikor hét évvel ezelőtt az első
Gyurkovics-lányt bálba vitték, Horkay, aki akkorában az első
adósságok poétikus korát élte, nagy odaadással csapta mellette a
szelet.</p>
<p>A tamási naiv urak azt mondták: Szereti a lányt, – tehát
feleségül fogja venni! Ez a diagnózis csak részben bizonyult
igaznak: Horkay szerette Sárikát, de nem vette feleségül sem őt,
sem Ellát, Katinkát, Terkát, Lizát és Micit, akikbe pedig
együttvéve és külön-külön szerelmes volt.</p>
<p>Úgy találta, hogy hugocskáival pompásan lehet mulatni, de elvül
tűzte ki magának, hogy ha valamikor reá szánja is magát a házasság
szentségének fölvételére, semmiesetre sem vesz el olyan leányt,
akivel pompásan lehet mulatni.</p>
<p>A lányok meg úgy vélekedtek Horkayról, hogy a jókedvü isten is
csárdás-táncosnak teremtette, de <i>komolyan</i> nem szabad venni.
(A Gyurkovics-lányok szájából figyelemreméltó <span class=
"pagenum"><a name="Page_135" id="Page_135">-135-</a></span>
nyilatkozat, ha meggondoljuk, hogy Horkay kétezer hold földet
örökölt. Bácskai földet!)</p>
<p>Volt már alkalmam elmondani, hogy Horkay idővel beletanult a
házassági agent provocateur szerepébe. Talán önvédelemből, talán
csak maliciózus szeszélyből, sokat fáradozott a leányok
kiházasítása körül, és ez irányban ő, aki saját állítása szerint,
per tu volt minden kabátos emberrel az országban, hasznos
szolgálatokat tett Gyurkovicsnénak.</p>
<p>A nagyságos asszony idővel belső titkos tanácsosának tekintette
a fiatal urat minden párti-ügyben és egyszer egészen őszintén azt
mondta neki:</p>
<p>– Hanem Klárikát már nagyon szeretném férjhez adni!</p>
<p>Horkay elgondolkozva mondta rá:</p>
<p>– Félek, Klárikával még sok bajunk lesz!</p>
<p>Jól ismerhette a leányt, akivel hugai közül legtöbbet és
legszívesebben foglalkozott, az egyetlen Gyurkovics-lányt, akit
kisbaba kora óta tegezett.</p>
<p>Különös lány volt, egészen elütött a familiától. Csinosnak elég
csinos volt, – <span class="pagenum"><a name="Page_136" id=
"Page_136">-136-</a></span> Horkay szerint: veszedelmesen csinos
is, – kacérkodni is tudott úgy, mint a másik hat, de csak akkor, ha
éppen kedve volt hozzá, rendesen nem volt kedve hozzá, néha pedig
úgy viselkedett, mintha gyűlölné a férfiakat együttvéve, a kérőket
pedig egyenkint.</p>
<p>A divatos férjvadászattal szemben ő valami különös visszaesést
képviselt az ősi, kezdetleges állapotba, amikor a férfiaknak még
szerencséjöknek kellett tekinteniök, ha feleségül vehettek egy
csinos leányt.</p>
<p>E hihetetlennek látszó állításom igazolására két esetre
hivatkozhatom. Az utolsó farsangi hadjárat alkalmával, amikor
Gyurkovicsék Budapesten mulattak, Horkay egyik bálon egy László
nevü egyetemi magántanárt mutatott be Klárikának. Azt mondta:</p>
<p>– Klárika, ez fényes párti ám! Jó fiu, és szerelmes beléd…
Tudod, afféle illatos poéta-lélek, akinek rózsaszínü izé kóvályog a
fejében… Szereti a nőiességet meg a szendeséget… Próbálj hát egy
kicsit szendének lenni!</p>
<p>E felszólításnak az lett a váratlan eredménye, hogy Gyurkovics
Klára, miközben a professzor éppen a szende nőiesség nemesítő
<span class="pagenum"><a name="Page_137" id=
"Page_137">-137-</a></span> varázsáról beszélt neki: szó nélkül
átnyult az asztalon, elcsente a Horkay pezsgős poharát és fenékig
kiitta. Még hunyorított is Horkayra, mintha azt akarná mondani:</p>
<p>– Szervusz, öreg!</p>
<p>A szende nőiesség apostola nyom nélkül elillant a székéről.</p>
<p>A másik eset egy Semessey nevü földbirtokosra vonatkozott, aki
Horkay szerint nagy karakter volt és akire csak egy testi
fogyatkozást tudtak rábizonyítani: egy kicsit selypített. Az
<i>s</i> betüt <i>f</i>-nek ejtette, <i>sistereg</i> helyett,
példának okáért, azt mondta: <i>fiftereg</i>. Semessey úr komolyan
szerelmes volt Klárikába és alkalmasint meg is kérte volna, ha
Klárika egy egész estén át rettenetes következetességgel
<i>Femeffey</i>-nek nem szólítja vala. És mivel a selypítés
ragadós, mint az ásítás, a Gyurkovics kisasszony léhaságának az
lett az elszomorító következménye, hogy az egész asztaltársaság
selypíteni kezdett, sőt a vacsora vége felé Gyurkovicsné maga is
Femeffeynek szólította Semessey urat. Femeffey – akarom mondani
Semessey, – a szende professzor példáját követve, mindörökre
elillant. <span class="pagenum"><a name="Page_138" id=
"Page_138">-138-</a></span></p>
<p>– Hát mit akar ez a leány tulajdonképpen? – kérdezte a nagyságos
asszony bosszúsan.</p>
<p>– Nem akarom, hogy kötőféken hozzanak nekem vőlegényt. Ahhoz
akarok menni, akit szeretek.</p>
<p>Ő nagysága megbotránkozva kiáltott föl:</p>
<p>– Akit szeretsz? Hát azt képzeled, te azért vagy a világon, hogy
szeress?</p>
<p>– Persze! Mi másért is? – kérdezte Klárika megdöbbentő
naivitással.</p>
<p>– Boldogtalan! Azért, hogy jó pártit csinálj!</p>
<p>A téli hadjárat eredmény nélkül végződött, nyárára pedig,
rokonok kiséretében, Füredre küldték Klárikát. Hátha ott akad
valami az ő számára?</p>
<p>Akadni akadt volna nem egy elfogadható kérő, ha a Klári fagyos
maliciája vissza nem rettenti az óriási bácskai birtokokra
pályázókat.</p>
<p>A rokonok panaszos leveleket menesztettek Gyurkovicsnéhoz, hogy
Klárika igazán úgy viselkedik, mintha kolostorba akarna menni:
fűnek-fának elmondja, hogy egy ripszes garnitura a hozománya és
husz <span class="pagenum"><a name="Page_139" id=
"Page_139">-139-</a></span> lekváros köcsög az apanage-a. Ha számon
kérik tőle hóbortját, sírva fakad és azt mondja:</p>
<p>– Nem akarok senkit és semmit! Gyűlölöm a férfiakat, mert
alávalók… A legalábbvaló köztük pedig – Horkay Feri!</p>
<p>Horkay, aki éppen ártatlan arccal tarokkozott két
Gyurkovics-fiúval a tamási verandán, amikor hírül hozták neki a
Klárika üzenetét, elcsudálkozva mondta:</p>
<p>– Hát velem meg mi baja?</p>
<p>Aztán megkontrázta a játékot. Pedig csakhamar világos lett
előtte, hogy kár volt megkontrázni a játékot.</p>
<p>Klárika csak akkor került megint haza Tamásra, amikor a Mici
huga lakodalmát ülték Sándorfy Mihállyal.</p>
<p>Hogy mit értenek Tamáson lakodalom alatt, azt önök nem tudják.
Csak egyet mondok: Mikor az esküvő után harmadnap a nászuton levő
fiatal házasok első ízben összepöröltek a velencei Bauer és
Grünbaum-fogadó erkélyén, Horkay Feri akkor a tamási ebédlő
asztalára csapott és azt mondta: Most kezd a lakodalom igazán
kedélyes lenni! <span class="pagenum"><a name="Page_140" id=
"Page_140">-140-</a></span></p>
<p>Ötödnapra megettek és megittak Gyurkovicséknál minden megehetőt
és megihatót, aztán a vendégsereg, Horkay indítványára, befogatott
és muzsikaszó mellett, hosszu hintósorban hazakísérte az öreg
Elefántovicsot. Az Elefántovics-kastélyban aztán újból kezdték a
mulatságot, míg megehető és megiható dolog találkozott a kamrákban
és pincékben. (Odaát ezt <i>pratizás</i>-nak hívják, jó dalmát
szokás szerint.)</p>
<p>Gyurkovicsné megengedte Klárikának, hogy ő is részt vegyen a
portyázásban. Útközben majd Horkay ügyel reá. Elefántovicséknál
pedig lesz elég asszony, aki gárdaszámba mehet. A leány hát
fölmászott a Horkay homokfutójára.</p>
<p>Mikor végigrobogtak a dolovai réten, Horkay a töltésen meglátta
az ő Krumpholz barátját. Krumpholz a délvidéki pénzes svábok
legpénzesebbike volt. Az apja mint építőpallér szakadt ide
valahonnan, ő maga úr és több millió tulajdonosa volt, – a fiai, ha
lesznek, majd a főrendiházban fognak ülni.</p>
<p>Horkay megállította a négy szürkéjét és azt mondta: <span class=
"pagenum"><a name="Page_141" id="Page_141">-141-</a></span></p>
<p>– Magunkkal visszük a svábot!</p>
<p>Krumpholz szabadkozott.</p>
<p>– Nem ismerem Elefántovicsékat!</p>
<p>– Majd megismered őket, ha iszol a borukból!</p>
<p>– Aztán csizmában vagyok, vadászruhában!</p>
<p>– Okos ember nem kívánhatja, hogy frakkban, lakkban cserkéssz a
füzesben!</p>
<p>– Aztán velem van a lódoktor… Meghívtam ebédre!</p>
<p>– A lódoktort is magunkkal visszük Elefántovicsékhoz!</p>
<p>A sváb és a lódoktor fölkapaszkodtak az inas-ülésre, Horkay
pedig a szürkék közé vágott és oda súgta Klárikának:</p>
<p>– Te! Úgy nézd meg ezt a svábot, hogy három milliója van!</p>
<p>Klárika ekkor olyant mondott, amit jónevelésből talán el kellene
hallgatnom. Én azonban nem vagyok jónevelésü úr, hanem naturálista
író, akinek minden szabad és azért elmondom, mit mondott Klárika.
Azt mondta:</p>
<p>– Fütyölök a svábra, meg a milliójára!</p>
<p>Horkay, a leány ellenséges magatartása <span class=
"pagenum"><a name="Page_142" id="Page_142">-142-</a></span>
ellenére is ragaszkodott hirtelen keletkezett ötletéhez: össze
fogja hozni hugát a pénzeszsákkal. Ha sikerül, akkor megkoronázta
eddigi házasságszerzési bravurjait. A sváb különben rokonszenves és
csinos fiu volt, előkelő, férfias megjelenésü, – de jéghideg és
halálosan unalmas.</p>
<p>Mikor a kastélyban megszólalt a cigány és összecsendültek a
poharak, Horkay tisztában volt a helyzettel. Tervéből nem lehet
semmi, Krumpholz nem fog a leányhoz közeledni, amíg a három
Elefántovics-fiu állja el útját. A három testvér már a lakodalom
második napja óta életre-halálra udvarolt Klárikának, a sváb pedig
sokkal indolensebb és józanabb, semhogy ezzel a három kötekedő,
csél-csap novellahőssel konkuráljon.</p>
<p>A három Elefántovicsot tehát el kell tenni láb alól. Erre csak
egy mód van: le kell őket inni az asztal alá. Jól van! Az
Elefántovicsékat nem faragták olyan fából, hogy meghátráljanak
bármi kihivás elől, – mikor Horkay azt a merész megjegyzést
kockáztatta előttük, hogy ismert egy Elefántovics-úrfit, aki
megivott egyszerre egy <span class="pagenum"><a name="Page_143" id=
"Page_143">-143-</a></span> trójanica káposztalevest, azután létrán
vitték haza az édesanyjának; a három testvér rögtön otthagyta a
leányt, szembe ült Horkayval és egy-egy sajtárnyi billikomot
köszöntött reá.</p>
<p>Engedelmet kérek a kitérésért: a három Elefántovics-fiuról van
egy kis mondani valóm… A keresztnevüket nem tudta senki, a
vármegyében csak így hivták őket: Monoklis elefánt, – duhaj
elefánt, – kamarás elefánt. A monoklis elefánt keveset beszélt,
sokat ivott és még a gőzfürdőben sem tette le a monokliját. A duhaj
elefánt nem viselt monoklit, de sokat ivott és ilyenkor hajítási és
zúzási erőpróbákat rendezett az üvegeken, az asztalon, a
csillárokon és leginkább a tükrökön. A kamarás elefánt is szépen
ivott, a nevét pedig onnan kapta, hogy nem volt kamarás.</p>
<p>Egyízben kérvényben fordult a királyhoz a kamarási méltóságért.
Magyar nemesek voltak az Elefántovicsok, a családban pedig az a
tradició tartotta magát, hogy Zerinnek, a nagy dalmát vajdának a
véréből erednek.</p>
<p>Mikor odafönn, az udvari hivatalban, <span class=
"pagenum"><a name="Page_144" id="Page_144">-144-</a></span>
behatóbb vizsgálat alá vették az Elefántovicsok családfáját, három
fölfedezést tettek. Kisült először, hogy az apjuk nem is volt nemes
ember. Másodszor, hogy az öregapjuk nem volt dalmata, hanem virágzó
sertéskereskedést folytatott Szerbiában. Harmadszor meg kisült,
hogy szépapjuk egyáltalában nem is volt. A körözött szépapa helyett
egy szégyenkező hajadon emléke bontakozott ki a feledékenység
ködéből, egy Elefántovics nevü hajadon alakja, aki egyedül viselte
a család alapításának dicsőségét és felelősségét és annak idején
makacsul megtagadott a család eredetére vonatkozó minden
fölvilágosítást.</p>
<p>Elefántovics tehát nem lett kamarás, – ezért hívták a
vármegyében kamarás Elefántnak, a kávéházban pedig méltóságos
úrnak.</p>
<p>Ozsonna táján a monoklis elefánt elérzékenyült és ríva kérte
Horkayt, hogy vonja vissza azt a rút káposztaleves rágalmat. A
kamarás elefánt azt mondta, hogy ősei már a tizenkettedik században
is híres ivók voltak, a duhaj elefánt pedig vontcsövü pisztolyokat
parancsolt a szobaleányoknál, <span class="pagenum"><a name=
"Page_145" id="Page_145">-145-</a></span> hogy megverekedjék
Horkayval, mindjárt itt az ebédlőben.</p>
<p>Vacsora után az utolsó Elefánt is beadta a derekát. A kamarás
már előbb eltünt, harmadnapra a szénapadláson találtak reá és az
Elefántovics-család monografiaírója soha sem fogja tisztázhatni a
kérdést, hogyan jutott föl oda. A duhaj elefántot, miután ölre ment
egy cserepes kályhával és tettlegességre vetemedett a
szalon-tükrökkel szemben, az öreg úr négy lakájjal lefogatta és a
szobájába záratta. A monoklist maga Horkay vitte ágyába: ott
elszenderedett, mint a gyermek, monoklival a szemében.</p>
<p>Horkay lángoló fővel tért vissza az ebédlőbe. Buzgalmában szinte
elfelejtette, hogy miért is itta le a három Elefántot és mivel az
elért eredmény fölkeltette becsvágyát, egy pillanatig kedvet
érzett, hogy a Krumpholz lódoktorával is végezzen. Aztán
észrevette, hogy a lódoktorral nem érdemes kikezdeni. Már csak
szimulálja a józanságot, mereven ül székén, ravaszul mosolyog, de
nem mer fölkelni, mert hanyatt vágódnék. <span class=
"pagenum"><a name="Page_146" id="Page_146">-146-</a></span></p>
<p>Megkereste hát Klárikát. A szalonban talált reá. A többi asszony
már mind elmenekült a lármás ivók elől, – Klári, aki Tamáson, a
nagyivók hazájában, már különb csatákat látott, egyedül ült a terem
közepén álló kerek diván pálmája alatt. Azaz, hogy nem egyedül: a
milliomos sváb ott könyökölt a kerevet másik oldalán, hátat
fordítva a leánynak és az álommal küzködve.</p>
<p>Az egész ház álmos volt vagy mámoros, minden arcon meglátszott
az éjjelezés nyoma: csak az acélidegzetü Gyurkovics-csemete volt
üde, nyugodt és közömbös, egy kis boros poharat tartott a kezében,
a borba piskótát mártogatott.</p>
<p>– Mulya sváb! – gondolá Horkay magában. – A kedvedért ugyan kár
volt megbirkóznom a három Elefánttal!</p>
<p>Aztán egy ötlete támadt, amelyet e pillanatban fölötte ravasznak
talált… Megvan! Féltékennyé kell tenni a svábot! Úgy fog tenni,
mintha nem venné észre Krumpholzot, azután életre-halálra udvarolni
fog Klárikának. Ha nem agyag a sváb szíve: szikrát fog! Szinte
büszke volt az ötletére…</p>
<p>– Hogy mulatsz, Klárika? <span class="pagenum"><a name=
"Page_147" id="Page_147">-147-</a></span></p>
<p>– Sehogy sem mulatok! Mindenki iszik, senki sem törődik velem.
Te legkevesebbet törődöl velem!</p>
<p>Na, – gondolta magában a fiatalember, – Krumpholz öcsém, ha
sohasem hallottál még szerelmi vallomást, fülelj ide!</p>
<p>Bizonyos gyakorlatra valló biztossággal mondta Klárikának:</p>
<p>– Ne beszélj így, Klárika, mert nagyon megbántasz… Én sokat
törődöm veled és többet gondolok reád, mint kellene… Te mindig csak
afféle bácsiszámba vettél, Klárika, pedig ha tudnád… Ej, miért is
nem szabad szivem szerint beszélnem!</p>
<p>A sváb nem mozdult, de annál nagyobb változás ment végbe Klárin.
Letette a poharat és lángvörös arccal, ellenségesen csillogó
szemekkel nézte Horkayt.</p>
<p>– Mit akarsz megint velem? Mit beszélsz a szivedről? Hát neked
az is van?</p>
<p>– Hogy van-e szivem? Te tudod legjobban, Klárika! Soha
Gyurkovics-lányt még annyira nem szerettem, mint téged…</p>
<p>A sváb még erre sem mozdult, de Klárika lehajtotta a fejét, a
szemében pedig könny csillogott. Horkay megszeppent. <span class=
"pagenum"><a name="Page_148" id="Page_148">-148-</a></span></p>
<p>– Klárika! Mi bajod?</p>
<p>– Nekem nincs bajom! – A többit már fuldokolva mondta: – Úgyis
tudom, hogy megint csak bolondítasz!</p>
<p>– Hát bolondítottalak már?</p>
<p>– Óh, – még kérded! A jégen, – aztán mikor táncolni tanítottál,
harmadéve…</p>
<p>– De Klárika – hiszen ezt – minden Gyurkovics-lánnyal
megtettem…</p>
<p>A leány haragos féltékenységgel támadt reá.</p>
<p>– Ah, – bevallod? Mindegyiket megcsókoltad?</p>
<p>– Azaz, hogy megálljunk! Nem csókoltam meg egyiket sem, csak
téged, mert valamennyi közül legjobban szeretlek…</p>
<p>– Igen: szeretsz! Azért akarsz mindenkinek a nyakába varrni;
Krumpholznak, a professzornak, mindenkinek másnak… De én nem megyek
egyikhez sem, hanem meg szeretnék halni…</p>
<p>– Ne beszélj bolondokat, édes Klárim!</p>
<p>Horkaynak különös gondolata támadt.</p>
<p>– Klárika, hallod, csak nem vagy szerelmes belém? <span class=
"pagenum"><a name="Page_149" id="Page_149">-149-</a></span></p>
<p>– Én? Gyülöllek! – fakadt ki a leány zokogva.</p>
<p>Horkay a szemébe akart nézni, de Klárika eltakarta az arcát.</p>
<p>– Ne füllents, – dehogy is gyülölsz!</p>
<p>Egy kicsit birkóztak, aztán a lány szenvedélyesen zokogva,
egyszerre ott pihentette a fejét, ahová már oly régóta kivánkozott:
a Horkay vállán.</p>
<p>– Dehogy is gyülöllek, mikor olyan nagyon szeretlek!</p>
<p>Horkay megindultan simogatta a Klárika barna haját.</p>
<p>– Igazán szeretsz? Egészen komolyan?</p>
<p>– Tudom, hogy nincs szived, – mondta Klárika, fájdalmas
makacssággal simulva hozzá, – és tudom, hogy nem is kellek neked,
de azért nagyon szeretlek!</p>
<p>Horkay már egészen kijózanodott. Most hátrafordult és
Krumpholzot kereste: a sváb mélységesen aludt.</p>
<p>Mikor Horkay reggel lehivatta Klárikát a kocsihoz, hogy
hazavigye az édesanyjának, a leány kissé sápadtan, lehajtott fővel,
szinte alázatosan jelent meg a kastély ajtajában. Ketten ültek a
bakon, mögöttük <span class="pagenum"><a name="Page_150" id=
"Page_150">-150-</a></span> a Horkay inasa. A csatornáig alig
beszéltek egy szót, ott aztán a fiatalember a lány kezébe adta a
gyeplőt, hogy cigarettára gyujthasson. Klári biztos ököllel,
meglepő erővel tartotta féken a négy szürkét. Mikor Horkay megint a
gyeplő után nyult, a szíjakkal együtt átfogta a lány kezét is,
aztán Tamásig három kézre hajtottak. A kis ököl most már
meg-megremegett a férfi kezében.</p>
<p>A tamási faluvégen egyszerre megszólalt Horkay. Halkan
kérdezte:</p>
<p>– Igazán eljönnél hozzám?</p>
<p>Klári nem mert a szemébe nézni, de a makacs gyermek
elszántságával mondta:</p>
<p>– Máshoz nem megyek.</p>
<p>Mikor Horkay megkérte Klári kezét, Gyurkovicsné ő nagysága
elsikította magát nagy meglepetésében.</p>
<p>– Jézus Mária, – mit beszélsz!</p>
<p>– Igen. A kislány megkérte a kezemet és mivel megköti magát,
hozzámegyek.</p>
<p>A nagyságos asszony keresztet vetett magára. Aztán eszébe jutott
valami.</p>
<p>– De hiszen – elvehetted volna akár az első lányomat is!
<span class="pagenum"><a name="Page_151" id=
"Page_151">-151-</a></span></p>
<p>Horkay elgondolkozott e tétel igazságán, aztán a budapesti
mentők jeligéjét idézte:</p>
<p>– Mindnyájunkat érhet baleset!</p>
<p>Gyurkovicsné elővette a lányát.</p>
<p>– És te a Horkay kedveért kosaraztál ki annyi tisztességes
embert? Tudod, kicsoda Horkay?</p>
<p>– Szeretem! – válaszolt Klárika makacsul.</p>
<p>– Csapodár, léha ember!</p>
<p>– Bánom is én, – ha megver is: szeretem!</p>
<p>Ez már fanatikus beszéd… Hanem aztán egyszerre elmosolyodott
Klárika, a győzedelmes, az ellenállhatatlan nőiesség öntudatos
mosolyával.</p>
<p>– Az én férjem nem lesz sem csapodár, sem léha… Az én férjem
szeretni fog, mert úgy akarom…</p>
<p>Így esett, hogy Horkay Ferenc, aki bizonyos kárörömmel segített
hat Gyurkovics-lányt hat embernek a nyakába varrni, maga elvette a
hetediket. Gyurkovicsné ő nagysága megtétette az előkészületeket
utolsó lánya lakodalmára és a bács-tamási pulykák és malacok szívét
megint sötét sejtelmek töltötték el. <span class="pagenum"><a name=
"Page_152" id="Page_152">-152-</a></span></p>
<p>Mikor nénjét, a dolovai Keménynét, a hét év óta nagy
következetességgel ismétlődő családi eseményről értesítette, ilyen
szavakkal végezte be levelét:</p>
<p>„… és ha most Klárika is férjhez megy, akkor én egészen egyedül
maradok a fiúkkal és nehezen fogom megszokni a nagy csöndességet.
Azért szeretném, ha Margitkádat a lakodalom után hosszabb időre
hozzám adnád Tamásra. Az Elefántovics-fiúk most sokat járnak
hozzánk, a sváb is megigérte, hogy vizitelni fog és Mándics Béni is
gyakori vendégünk. Az ember sohasem tudja! A svábban nem igen
bízom, de Mándics Béni karakteres fiú, akire az ember bátran
reábizhatná a gyermekét. (Az apja reáiratta a tutajosi pusztát.) Ha
tehát hozzám adnád Margitkát, könnyen megeshetnék, hogy rendbe
jönne a dolog közte és Béni közt. Ilyesmi magától megérik, csak
alkalmuk legyen a fiataloknak. Erőltetni, persze, nem lehet, de én
semmit sem gyűlölök annyira, mint azt a férjvadászatot, amit mai
napság a lányos anyák széltiben rendeznek…“ <span class=
"pagenum"><a name="Page_153" id="Page_153">-153-</a></span></p>
<div class="chapter">
<h2>Kemény Margit</h2>
</div>
<p><span class="pagenum"><a name="Page_154" id=
"Page_154">-154-</a></span></p>
<p><span class="pagenum"><a name="Page_155" id="Page_155"><br />
-155-</a></span></p>
<p>Valaki megkérdezte Radványi tábornoktól, hogy mikor lesz a
Kemény Margit lakodalma… A tábornok úr bajusza ekkor
fölborzolódott, mint egy dühös kanduré, arcán az a rettenetes
sebhely vérvörös lett, az ujjai pedig roppanva szorultak ökölbe.
Meglátszott rajta, hogy most szeretne maga köré ütni, igen jól
esnék neki, ha törhetne, zúzhatna. Mivel azonban a föntebbi kérdést
a felesége szalonjában intézték hozzá, a hol a majolika-vödrök és a
törékeny csecsebecsék a tábornokné, született Gyurkovics Katinka
erélyes védelme alatt állottak, a zord katona megelégedett azzal,
hogy elharapott egy kacskaringós mondást. Csak a vége szaladt ki a
száján, ez pedig így hangzott:… teremtésit!</p>
<p>Pedig Kemény Margit, akivel Radványi a felesége révén rokonságot
tartott, valóban menyasszony volt, még pedig Krumpholczé,
<span class="pagenum"><a name="Page_156" id=
"Page_156">-156-</a></span> a bácskai milliomos svábé. És hogy ez
így esett, az elsősorban is a tábornok érdeme volt, bár ő maga nem
igen dicsekedett el vele. A felesége más nézeten volt; az asszony
nagyobb dicsőséget látott a sváb meghódításában, mint ama bizonyos
piemonti citadella elfoglalásában, amelyet Radványi tábornok oly
szívesen hozott szóba, nemcsak hosszu téli, hanem rövid nyári
estéken is. A svábnak néhány ezer hold kövér földje, két
téglagyára, kastélya és filoxeramentes homoki szőllője volt. A
fentebb említett citadellában pedig, amelynek feldúlt
sövénykerítésén az akkori huszárfőhadnagy félnapi dühös marakodás
után ugratott keresztül, mindössze vagy negyven halálra rémült
taliánt, két rossz ágyút, három főzőüstöt és két zsák prófuntot
talált a hódító. A taliánokat megint szélnek kellett ereszteni, a
citadellát fenékig feldúlták, az ágyúkat a Pó folyóba dobták, a
prófuntot megették a kiéhezett huszárok. Csak a három meghódított
főzőüstöt vitték föl a bécsi arzenálba, hogy az ámuló utókornak
fennen hirdessék Radványi főhadnagy hadi dicsőségét. <span class=
"pagenum"><a name="Page_157" id="Page_157">-157-</a></span></p>
<p>Hanem most beszéljünk a svábról.</p>
<p>– Azt hiszem, Margitkával és a svábbal mégis csak lesz valami.
Krumpholcz egész nap ott van édesmamáéknál.</p>
<p>Ezt Radványiné mondta a férjének. A férj pedig ilyenformán
válaszolt:</p>
<p>– Te mindig azt hiszed, hogy lesz valami! A sváb szeret a
fiúkkal kvaterkázni és tarokkozni, – ennyi az egész!</p>
<p>Az asszony kissé elgondolkozott.</p>
<p>– A sváb igen nagy tisztelettel van irántad és én azt hiszem, ha
te, – talán valamiképpen, – hiszen érted?</p>
<p>Nem folytatta, mert az öreg komolyan megharagudott.</p>
<p>– Hát házasságközvetítő vagyok én, vagy frizirmamzell, hogy
bekopogtassak az úrfiakhoz, meg a frajlákhoz? Már engem is bele
akarsz keverni a családi politikádba?</p>
<p>Katinka asszony akkor jelét adta nagy önuralmának, midőn családi
hagyományaival szakítva, a férjének engedte át az utolsó szót. A
férj pedig ilyenformán formulázta a végszót:</p>
<p>– Fabatkát sem ér az, belekotnyeleskedni <span class=
"pagenum"><a name="Page_158" id="Page_158">-158-</a></span> más
emberek dolgába! Ha a sváb nem akarja, akkor vigye el az ördög, ha
pedig akarja, akkor is vigye el az ördög! Ez a tisztességes emberek
fölfogása…</p>
<p>A dologból különben igaz volt annyi, hogy Krumpholcz, amióta
Kemény Margit ott telelt a rokonainál, a bácstamási kastélyban,
gyakori vendége volt Gyurkovicséknak.</p>
<p>Ez a szálas sváb untatóan csendes és kétségbeejtően hűvös ember
volt, hanem a gavalléros szokásai és a kétségbevonhatatlan jó szíve
miatt kedvelték a megyében, férfiak és asszonyok egyaránt. Ujabban
odaszokott a tamási kastélyba – a tábornok szerint: mint a tehén a
legelőre – és ha nem vadászgatott éppen a fiúkkal, akkor a Margitka
oldalán cigarettázott nagy csendesen. Egy cseppet sem udvarolt a
leánynak, csak nézte a szürke nagy szemével. Néha olyan arcot
csinált, mintha azt akarná mondani: Szeretem magát, Margitka!
Ilyenkor, ha meg is szólalt, ennyit mondott csak: „Elég jó idő jár
a vetésekre!“</p>
<p>A szegény Margit idővel elhitette önmagával, hogy nagyon szereti
a svábot, sőt meglehet, hogy valóban szerette is, ami <span class=
"pagenum"><a name="Page_159" id="Page_159">-159-</a></span> talán
egyre megy. Leányos fantáziájában addig gyúrta-formálta prózai
alakját, amíg az nem lett belőle, amiről valaha a kolostori
nevelőben álmodott: a férfi mintaképe.</p>
<p>– Jellem! Nem fecseg, inkább elmélkedik. Hidegnek látszik és
közömbösnek, de ha egyszer kimelegszik, – hej, ha egyszer
kimelegszik!</p>
<p>Egy családi ebéd után, amikor Krumpholcz fagyos nyugalommal
kavargatta a kávéját, Margitka pedig megindító odaadással szolgálta
ki ideálját cukorral, cigarettával és pálinkával, – Radványi
tábornok egyszerre nagyon elszégyelte magát.</p>
<p>– Ezt már nem nézem tovább! Az egész ház azt várja, hogy a
mamlasz nyilatkozzék, ő neki meg esze ágában sincs nyilatkoznia! Én
nem akarok részese lenni ennek a komédiának és kijelentem, hogy nem
jövök el többet sem ebédre, sem vacsorára, míg ez az állapot tart…
Majd ha a sváb nyilatkozott, akkor hívjatok meg az eljegyzési
lakomára! Én nem vagyok frizirmamzell, sem házasságközvetítő!
Alászolgája!</p>
<p>Elment és egy hétig nem is látták a kastély tájékán. E hét
folyamán a tábornok <span class="pagenum"><a name="Page_160" id=
"Page_160">-160-</a></span> és a felesége részben elváltan éltek,
amennyiben az asszony ebédre mindig átkocsizott az édesanyjához,
hogy szemmel tarthassa a svábot és Margitkát. (Estére azonban
pontosan hazakerült mindig.) Radványiné egy szóval sem említette a
férje előtt a tamásiakat, – láthatólag nagyon fájt neki, amit a
tábornok mondott: hogy ő nem frizirmamzell!</p>
<p>A másik héten az öreg átkocsizott a kisebbik pusztájára és
útközben fölszedte a sógorát, Horkay Ferit. Útba kellett ejteniök
Bács-Tamást és amikor a kastély elé értek, az ebédlő nagy ablakából
rájuk integetett Katinka asszony meg az édesanyja. Az ablakokat nem
nyitották ki, mert a szobákat már fűtötték, hanem az üvegen
doboltak és telegrafáltak nekik, hogy állapodjanak meg egy
pillanatra.</p>
<p>– Vajjon mit akarnak? – kérdezte a tábornok.</p>
<p>A kapuból kirohant Vince, Gyurkovicsék inasa, ujdonatúj
libériában és hozta az asszonyok izenetét.</p>
<p>– Az öreg nagysága kéreti az urakat, hogy sziveskedjenek
vacsorára itt lenni! <span class="pagenum"><a name="Page_161" id=
"Page_161">-161-</a></span></p>
<p>(Az <i>öreg</i> nagysága? Ha ezt Gyurkovicsné hallotta
volna!)</p>
<p>A tábornok könyökön taszította Horkayt.</p>
<p>– Úgylátszik, hogy a sváb végre mégis nyilatkozott?</p>
<p>– Úgylátszik!</p>
<p>A tábornok az ablak felé fordult és nehogy valaki meghallja,
hang nélkül, mintha siketnémáknak beszélne, szótagolta a szájával a
kérdést:</p>
<p>– Nyilatkozott végre?</p>
<p>Az asszonyok megérthették, mert elnevették magukat és igent
intettek. Az összecsucsorított szájukról tisztán le lehetett
olvasni a választ: Nyilatkozott! Nyilatkozott! Katinka asszony
aztán a szívéhez szorította a kezét, majd a feje fölé emelte a két
karját és a rezgő csárdást jelezte. Ilyesmit akart ezzel mondani:
Hogy szeretik egymást! Milyen boldogok!</p>
<p>– Pompás! – mondta a tábornok. – Majd az inashoz fordult: –
Nyolckor itt leszünk!</p>
<p>Megjárták a pusztát és éppen jó időben, mert a tábornok bunyevác
és rác béresei közt már dél óta dúlt a nemzetiségi <span class=
"pagenum"><a name="Page_162" id="Page_162">-162-</a></span> háboru.
Amíg Radványi eleget tett tisztének, mint rögtönitélő bíró,
részrehajlás nélkül elpáholván a mindkét nemzetiségbeli bűnösöket
és ártatlanokat, már beesteledett. Mire pedig Horkayval ketten
Tamásra értek, a nyolcórai harangszó óta már egy óra is elmult.</p>
<p>A háziak nem várták meg őtet, hanem már vacsoránál ültek.
Gyurkovicsné arcáról sugárzott a boldogság, Katinka bűbájosan
mosolygott, Margitka édes megindultsággal ült vőlegénye oldalán, a
vőlegény is szeliden mosolygott. Éppen a malacpecsenyénél
tartottak. A tábornok, aki – felesége szavai szerint – imádta a
malacot, nagylelküen lemondott az elmulasztott fogásokról és
mindjárt a pecsenyén kezdte az evést és a pezsgőn az ivást.</p>
<p>– Nem is gratulálsz Margitkának? – kérdezte később Katinka.</p>
<p>Radványi a kezébe vette gyöngyöző poharát, fölkelt helyéről és
mély orgonahangján mondta:</p>
<p>– Tisztelt családi kör!</p>
<p>Mélységes csend lett. A tábornok szeretett szónokolni. Rendes
körülmények közt <span class="pagenum"><a name="Page_163" id=
"Page_163">-163-</a></span> csak a legfőbb hadúr egészsége és a
katonaság és polgárság közt való jó egyetértés érdekében szokta
ugyan tehetségét érvényesíteni, de ezuttal úgy érezte, hogy, mint a
család legidősebb férfitagja, ő reá várakozik az eljegyzés fölött
érzett általános öröm tolmácsolásának kötelezettsége.</p>
<p>Föladatát fényesen oldotta meg. Előre bocsátotta, hogy
Krumpholcz, ámbár idegen vérből eredt is, a királyért és a hazáért
mindenkor kész volt az utolsó csepp vérét is kiontani és azért
joggal vallhatja magát magyarnak. A szónok aztán reá tért az igaz
rokonszenv és barátság gyémántos kapcsára, amely Krumpholczot már
régóta ama családhoz fűzi, amelynek – úgy mondta – én is szerencsés
vagyok tagja lehetni, majd örömét fejezte ki a fölött, hogy e
gyémántkapcsokat most már a rokonság még forróbb kötelékei fogják
szorosabbra fűzni. Végül fölszólította a jelenlevőket, hogy ürítsék
poharukat a jegyespárra, Krumpholczra és Margitkára.</p>
<p>Horkay Feri harsogó hangon éljenzett, a többiek azonban halálos
csendben ültek helyükön. A tábornok meghökkenve nézett <span class=
"pagenum"><a name="Page_164" id="Page_164">-164-</a></span> körül:
senki sem emelte föl poharát, hogy koccintson vele… Valami
ideggyötrő csend ült a szobán. Margitka a két karjába szorította az
arcát, nem akart látni és hallani semmit. A sváb krétafehér arccal
bámult a tányérjába, közbe meg véresre rágta az ajkát… Gyurkovicsné
és Katinka már akkor künn voltak a szomszéd szobában, ahol rémülten
összeölelkeztek és ennyit rebegtek csak: Óh! óh! óh! Így várták be
a tábornok szónoklatának végét, mint két pompeji nő a Vezuv
kitörését… A fiúk közül az egyik a szalvétáját kereste az asztal
alatt, a másik pedig lehúnyta a szemét és gondolataiban az
egyszeregyet és a miatyánkot próbálta elmondani.</p>
<p>A tábornok arcán már akkor hideg veríték gyöngyözött. Vérben
forgó szemekkel nézett körül, mint a halálra sebzett medve az ebek
közt. Hah! Mi történt itt? A sváb nem nyilatkozott!</p>
<p>Visszarogyott a székére. Mozdulatlanul, visszafojtott
lélegzettel ült ott. Öt percig vagy egy évig. Aztán valami távoli
zsongást hallott, mintha valaki beszélne. Igen! Krumpholcz
szónokolt! Olyasmit mondott, hogy kedves <span class=
"pagenum"><a name="Page_165" id="Page_165">-165-</a></span>
barátja, a tábornok, nagy hálára kötelezte őt, midőn gondolatait
tolmácsolta és bevégzett tényként említette azt, ami benne eddig
csak hő óhajként élt… Reméli, hogy Margitka nem fogja megcáfolni
Radványi szavait és elfogadja az ő, Krumpholcz, kezét és szivét,
amelyet ezennel bátorkodik neki fölajánlani…</p>
<p>Valami bágyadt éljenzés visszhangzott, a tábornok pedig
kivánszorgott a szobából. Odakinn elővette a két asszony:</p>
<p>– Az Istenért! Hogy tehettél ilyet?</p>
<p>– Hát frizirmamzell vagy te?</p>
<p>– Jézus Mária – megőrülök! Hogy mondhattátok, hogy a sváb
nyilatkozott?</p>
<p>– Ki mondta? Talán álmodtad?</p>
<p>– Hát nem te mondtad, Katinka, hogy gratuláljak Margitkának?</p>
<p>– Igen, a születésnapjához, de semmiféle eljegyzésről nem volt
szó!</p>
<p>A tábornok dühbe jött.</p>
<p>– No nézd! Hát mikor az ablak alatt állottam a kocsival, nem azt
kérdeztem: Nyilatkozott végre?</p>
<p>– Szó sincs róla! Azt kérdezted: Mi lesz vacsorára? És mi azt
mondtuk: Malac lesz! Malac! <span class="pagenum"><a name=
"Page_166" id="Page_166">-166-</a></span></p>
<p>– Én ezt értettem: nyilatkozott! És te, Katinka, mit táncoltál,
bomlottál aztán az ablakban?</p>
<p>– Mert ilyen malacot az öregapád sem evett!</p>
<p>A tábornok másnap magára vette attiláját összes rendjeleivel
együtt és átkocsizott a svábhoz. Krumpholczot reggelinél találta.
Az asztalon egy óriás virágbokréta állott, a sváb pedig – a
tábornok későbbi szavai szerint – boldognak látszott, de kissé
bágyadtnak, mintha anyának érezné magát.</p>
<p>Radványi őszinte vallomáson kezdte, híven elmondván a fatális
pohárköszöntő előzményeit. Aztán mogorva alázatossággal
fölajánlotta Krumpholcznak, hogy kérjen tőle valami elégtételt, ő
mindenre kész.</p>
<p>Krumpholcz szeliden mosolygott. Minek? Hiszen ő maga is ezt
akarta… Hiszen ő nagyon szereti Margitkát és a tábornok hálára
kötelezte őt azzal, hogy nyélbe ütötte a dolgot…</p>
<p>Radványi azzal az érzéssel hagyta ott a svábot, hogy ő tönkre
van téve egész életére… Mert ki fogja őt tisztázni a rettenetes
gyanu alól, hogy nem a felesége biztatására mondta el azt a
felköszöntőt? <span class="pagenum"><a name="Page_167" id=
"Page_167">-167-</a></span></p>
<p>Krumpholczék lakodalma is megvolt már és a tábornok még egyre
betege volt ennek a rögeszméjének. Csak akkor békült meg sorsával,
amikor az első Krumpholcz-csemete keresztelőjéhez invitálták.
Elment a keresztelőre és bár nagyon szerették volna hallani a
szavát, nem mondott pohárköszöntőt. Pedig a kis Krumpholczban
bizonyára megvolt már akkor az apjától örökölt hajlam, hogy
királyáért és hazájáért ontsa ki utolsó csepp vérét.</p>
<p>Ha majd egy jövő háboru esetén Radványi tábornok attakhoz vezeti
lovas brigádját, jó lesz, ha az adjutáns előbb odasúgja neki:</p>
<p>– Tábornok úr! Hogy is esett a Kemény Margitka eljegyzése!</p>
<p>A tábornok arcán akkor majd vérvörös lesz a sebhely, a bajusza
dühösen fölborzolódik és mivel a kozákok nem állanak Katinka
asszony védelme alatt, mint a majolikás bögrék és a kinai
porcellánbabák: maga köré fog ütni, hogy megemlegetik majd jobban,
mint azt a piemonti rongy várat.</p>
<hr class="chap" />
<div class="footnotes">
<h2>Lábjegyzetek.</h2>
<div class="footnote">
<p><a name="Footnote_1" id="Footnote_1"></a> <a href=
"#FNanchor_1"><span class="label">1)</span></a> A tamási
Gyurkovics-család címere: Koronás vörös pajzsban fehér
macskafej.</p>
</div>
</div>
<hr class="chap" />
<p><span class="pagenum"><a name="Page_168" id=
"Page_168">-168-</a></span></p>
<p><span class="pagenum"><a name="Page_169" id="Page_169"><br />
-169-</a></span></p>
<div class="chapter">
<h2>TARTALOM</h2>
</div>
<ul class="TOC">
<li>A Gyurkovics-lányok: <span class="ralign"><a href=
"#Page_5">5</a></span></li>
<li><span class="roman">I.</span> Sárika <span class=
"ralign"><a href="#Page_17">17</a></span></li>
<li><span class="roman">II.</span> Ella <span class=
"ralign"><a href="#Page_37">37</a></span></li>
<li><span class="roman">III.</span> Katinka <span class=
"ralign"><a href="#Page_51">51</a></span></li>
<li><span class="roman">IV.</span> Terka <span class=
"ralign"><a href="#Page_71">71</a></span></li>
<li><span class="roman">V.</span> Liza <span class=
"ralign"><a href="#Page_87">87</a></span></li>
<li><span class="roman">VI.</span> Mici <span class=
"ralign"><a href="#Page_107">107</a></span></li>
<li><span class="roman">VII.</span> Klárika <span class=
"ralign"><a href="#Page_127">127</a></span></li>
<li>Kemény Margit <span class="ralign"><a href=
"#Page_153">153</a></span></li>
</ul>
<hr class="chap" />
<div style='text-align:center'>*** END OF THE PROJECT GUTENBERG EBOOK 75079 ***</div>
</body>
</html>

